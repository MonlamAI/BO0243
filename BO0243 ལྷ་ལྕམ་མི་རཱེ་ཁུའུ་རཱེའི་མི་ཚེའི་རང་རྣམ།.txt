ལྷ་ལྕམ་མི་རཱེ་ཁུའུ་རེའི་མི་ཚེའི་རང་རྣམ།
མི་རཱེ་ཁུའུ་རཱེས་བརྩམས།


ལེའུ་དང་བོ། ངའི་ཁྱིམ་མི།

ཨ་རིའི་གྲོགས་པོ་ཚོས་ངའི་མི་ཚེའི་མྱོང་བ་ཡི་གེར་འཁོད་རོགས་
ཞེས་ཡང་ཡང་སྐུལ་མ་བཏང་ཡང་། དང་ཐོག་ངས་དང་ལེན་བྱེད་
མ་ཐུབ་མོད་མཐར་ཨུ་ཚུགས་ཀྱིས་རང་རྣམ་ཐུང་ངུ་འདི་འབྲི་མགོ་
བརྩམས་པ་ཡིན། འོན་ཀྱང་། རང་རྣམ་ཐུང་ངུ་འདི་ལྟ་བུ་ཞིག་གི་ནང་
དུ་ངའི་མི་ཚེ་གང་བོའི་མྱོང་ཚོར་དང་བརྒྱུད་མྱོང་བའི་བྱ་བ་ཡོངས་རྫོཊ་
བཀོད་ཐབས་བྲལ།
ཡུན་རིང་འགོར་བས་སྐབས་དེའི་མྱོང་ཚོར་མང་བོ་ཞིག་ད་ལྟ་
རབ་རིབ་མག་མོག་ཏུ་གྱུར་འདུག དུས་ཚོད་ཇི་ལྟར་འགོར་ན་འདས་
དོན་དེ་ལྟར་བརྗེད་པར་གྱུར་ཏེ། མི་ཚེའི་ཁྲོད་བྱུང་བའི་དོན་དག་ཁ་
ཤས་ནི་རང་ཉིད་ཀྱིས་དངོས་སུ་མྱོང་བ་དང་མི་འདྲ་བར་མི་གཞན་གྱི་
གཏམ་རྒྱུད་ཁྱད་མཚར་ཞིག་རང་ཉིད་ལ་བརྗོད་པ་དང་འདྲ། མི་ཞིག་
གི་མི་ཚེ་ནི་བསམ་བློའི་མྱོང་ཚོར་ཟབ་མོ་འགའ་ཡིས་ཤུགས་རྐྱེན་གྱིས་
ཁ་ལོ་བསྒྱུར་ངེས་ཡིན་ལ། འཚོ་བ་ནི་ཆུ་སྣ་འདྲེན་པའི་ཀློང་ཆེན་པོ་
དང་འདྲ་བའི་གཙོ་ཐིག་ཅིག་གི་འོག་ཏུ་གཞི་ཚུགས་ངེས་ཡིན། གཙོ་
ཐིག་དེ་ལ་བརྟེན་ནས། ང་ཚོས་ད་གཟོད་སྐབས་དེའི་བྱ་བ་དེ་ཇི་ལྟར་
བསྒྲུབ་རྒྱུ་དང་དེ་ལྟར་སྒྲུབ་ངེས་ཡིན་པ་སོགས་ཤེས་པ་དང་། དེ་ལས་
ལྷག་པར་མི་དེའི་གཤིས་རྒྱུད་དང་ཁྱད་ཆོས་སོགས་རྟོགས་ཐུབ།
ངས་རང་གི་གེགས་མེད་ལྷུན་གྲུབ་མིན་པའི་མི་ཚེའི་བྱུང་རིམ་དེ་
དག་དེབ་འདི་རུ་རགས་བཤད་ཅིག་ལས་བྱ་རྒྱུ་མིན་ལ། མི་ཚེའི་ཁྲོད་དུ་
བྱུང་མྱོང་བའི་དོན་ཆེན་རཱེ་རཱེ་ཡིག་ཐོག་ཏུ་འགོད་རྒྱུ་ཡིན། ངའི་མི་ཚེའི་
གཏམ་རྒྱུད་འདི་དག་ནི་སློབ་སྦྱོང་དང་བྱ་གཞག་གཉེར་སྐབས་ཀྱི་ཐོབ་
བྱ་མཐར་ཐུག་དེ་ཡིན་པས་དེས་མི་ཚང་མ་ལ་བློ་བསྐྱེད་འབྱུང་ཐུབ་
པར་སྨོན།
ངའི་མེས་རྒྱལ་ནི་ཕོའོ་ལན་ངྷི་རྒྱལ་ཁབ་ཡིན་ལ། མིང་དངོས་ལ་
མི་རཱེ་སི་ཁལ་ཊྚཱལ་སི་ཁ (Marie Sklodowska) ཟེར། ཕ་མ་གཉིས་
ནི་ཕོའོ་ལན་དྡྷིའི་ཞིང་བདག་ཆུང་ཆུང་ཞིག་གི་ཁྱིམ་ཚང་ནས་སྐྱེས་
ཤིང་། ང་ཚོའི་མེས་རྒྱལ་ན་ངེད་ཚང་གི་ཁྱིམ་ཚང་དང་འདྲ་བའི་ཁྱིམ་
རྩ་མཐུག་རྒྱུ་མེད་པའི་འབྱོར་འབྲིང་ཁྱིམ་ཚང་ཧ་ཅང་མང་བར་མ་ཟད།
སྐབས་དེར་ངེད་ཚང་ལྟ་བུའི་འབྱོར་འབྲིང་ཁྱིམ་ཚང་མང་བོ་མཉམ་དུ་
བསྡུས་ནས་སྤྱི་ཚོགས་སྟེང་ན་གྲལ་རིམ་ཁྱད་པར་ཅན་དུ་གྱུར་ཡོད་ལ།
ཁྱིམ་ཚང་དེ་དག་ཀྱང་ཕན་ཚུན་བར་ལ་འབྲེལ་བ་དམ་པོ་ཡོད། ད་ལྟའི་
ཕོའོ་ལན་བྷི་རྒྱལ་ཁབ་ཀྱི་ཤེས་ཡོན་པ་ཕལ་མོ་ཆེ་ནི་འབྱོར་འབྲིང་ཁྱིམ་
ཚང་དེ་དག་ལས་ཐོན་པ་རེད།ལྷ་ལྕམ་མི་རཱེ་ཁུའུ་རེའི་མི་ཚེའི་རང་རྣམ།
ངའི་ཨ་མྱེ་ཞིང་ཆེན་རིམ་པའི་སློབ་འབྲིང་ཞིག་གི་བདག་གཉེར་
བ་ཡིན་ལ། སློབ་གྲྭའི་བདག་གཉེར་བའི(དེང་གི་སློབ་གཙོ་དང་ཕལ་
ཆེར་དོན་གཅིག) འགན་བཞེས་ཞོར་དང་ཁོམ་ལོང་རཱེ་བྱུང་ཚེ་ཞིང་
ལས་བྱེད། ངའི་ཨ་ཕས་ནམ་རྒྱུན་སློབ་གཉེར་ལ་བརྩོན་པས་སྦྱངས་
འབྲས་ལེགས་ཤིང་མཐར་ཨུ་རུ་སུའི་མིང་གྲགས་ཅན་གྱི་ཕའེ་ཋི་རཱ་གྷི་
ར་བྷཻ་གཙུག་ལག་སློབ་གྲྭ་ཆེན་མོ་རུ་རྒྱུགས་འཕྲོད། སློབ་མཐར་ཕྱིན་
རྗེས་ཕྱིར་མེས་རྒྱལ་ཕོའོ་ལན་ཏྟི་རུ་ལོག་སྟེ་གྲོང་ཁྱེར་ཝཱར་སཱོ་ནས་སློབ་
ཆེན་ཞིག་གི་དངོས་གཞིའི་གྲ་སྒྲིག་སློབ་གླིང་ནས་དངོས་ལུགས་དང་
གྲངས་རིག་དགེ་རྒན་གྱི་འགན་བཞེས་པར་མ་ཟད། ཁོ་དང་བློ་ཉེ་ཞིང་
སེམས་མཐུན་པའི་གཞོན་ནུ་མ་ཞིག་ཆུང་མར་བླངས་པ་ཡིན་ལ། མོ་
ནི་ན་ཚོད་གཞོན་རུང་སྐབས་དེའི་གྲོང་ཁྱེར་ཝཱར་སཱོ་ཡི་བུད་མེད་སློབ་
གྲྭ་ཞིག་གི་སློབ་གཙོའི་འགན་བཞེས་ཡོད། སྐབས་དེར་མཚོན་ན་སློབ་
གསོའི་ལས་དོན་ལ་བརྩོན་པ་ནི་སྤྱི་ཚོགས་ཡོངས་ནས་རླབས་ཆེན་གྱི་
བྱ་གཞག་ཅིག་ཏུ་རྩི་བཞིན་ཡོད།
ངའི་ཕ་མ་གཉིས་ཀྱིས་རང་རང་གི་འགན་བཞེས་པའི་སློབ་གསོའི་
ལས་དོན་དག་གཟབ་ནན་དང་ཞིབ་ཚགས་ངང་བསྒྲུབས་ནས། སློབ
གསོ་ལས་དོན་ལ་ནན་ནན་ཏིག་ཏིག་གིས་འགན་ལེན་བྱེད་ཀྱིན་ཡོད།
ཁོང་གཉིས་ཀྱི་སློབ་མ་ཕོའོ་ལན་བྷི་རྒྱལ་ཁབ་ཡོངས་སུ་ཁྱབ་ཡོད་པས་
ས་ཕྱོགས་ཀུན་ཏུ་ཁོང་གཉིས་ཀྱིས་བསྐྱངས་པའི་སློབ་ཕྲུག་མང་བོ་
ཡོད་ལ། སློབ་མ་དེ་ཚོས་ད་ལྟའང་ངའི་ཕ་མ་གཉིས་ཀྱི་བཀའ་དྲིན་ལ་
རྗེས་དྲན་བྱེད་བཞིན་ཡོད། ནམ་རྒྱུན་ང་རང་མེས་རྒྱལ་ཕོའོ་ལན་བྷི་
ལ་སླེབས་ཐེངས་རཱེ་རེར་ངའི་ཕ་མ་གཉིས་ཀྱིས་བསྐྱངས་པའི་སློབ་བུ་
འགའ་རཱེ་དང་འཕྲད་སྲིད་ལ། ཁོ་ཚོས་རྒྱུན་དུ་ང་ལ་ངའི་ཕ་མ་གཉིས་
ཕྱིར་དྲན་གྱི་བསྟོད་ཚིག་མང་བོ་བརྩེ་བ་དང་བཅས་ཏེ་འབུལ་བར་བྱེད།
ངའི་ཕ་མ་གཉིས་ཀྱིས་གྲོང་ཁྱེར་ན་རྟག་པར་སློབ་གསོའི་ལས་དོན་
ལ་འབད་ཀྱིན་ཡོད་ནའང་། ནམ་རྒྱུན་ཁོ་གཉིས་ཞིང་གྲོང་གི་གཉེན་ཉེ་
ཚོ་དང་ཕར་འགྲོ་ཚུར་འོང་ཆད་ཀྱིན་མེད། སློབ་གསེང་སྐབས་སུའང་ང་
ནམ་རྒྱུན་ཞིང་གྲོང་གི་གཉེན་ཉེ་ཚང་དུ་སོང་ནས་ཉིན་འགར་སྡོད་ཀྱིན་
ཡོད། དེ་བས། ང་རང་ཕོའོ་ལན་བྷིའི་ཞིང་གྲོང་ལ་རྒྱུས་མངའ་ཅུང་ཟད་
ཡོད་པས་དེ་ལ་ཧ་ཅང་དགའ་བོ་ཡོད། ཞིང་གྲོང་ནས་ང་ལ་རང་དབང་
གི་སྣང་བ་ཞིག་བཅོས་མིན་དུ་སྐྱེས་ཡོང་ལ་བློ་བདེ་བག་ཕེབས་ཀྱི་སྣང་
བ་ཞིག་ཀྱང་བྱུང་། ངས་བསམ་ན་བརྗེད་དཀའ་བའི་འཚོ་བའི་བརྒྱུད་
རིམ་འདི་དག་ནི་ངའི་མི་ཚེ་ཧྲིལ་བོར་ཞིང་ས་དང་ཞིང་གྲོང་ལ་དགའ་
བ་དང་རང་བྱུང་ཁམས་ལ་དགའ་བའི་རྒྱུ་མཚན་རེད་འདོད།
ང་རང་སྤྱི་ལོ༡༨༦༧ལོའི་ཟླ༡༡པའི་ཚེས༸ཉིན་གྲོང་ཁྱེར་ཝཱར་སཱོ་
ནས་སྐྱེས་ཤིང་ཁྱིམ་གྱི་བྱིས་པ་ལྔ་བོའི་གྲས་ཀྱི་ཆུང་བ་དེ་ཡིན། འོན་
ཀྱང་ངའི་ཨ་ཅེ་ཆེ་བ་ལོ་བཅུ་བཞིའི་སྟེང་སྟབས་མ་ལེགས་པར་ཚེ་ལས་
འདས་པས་ད་ལྟ་ང་ལ་ཨ་ཅེ་གཉིས་དང་ཕུ་བོ་གཅིག་མ་གཏོགས་མེད།
ཨ་མས་ཨ་ཅེ་ཆེ་བའི་ཤི་རྐྱེན་ལ་སེམས་སྡུག་ཆེན་པོ་བྱས་ཏེ་བཅོས་
ཐབས་མེད་པའི་སྙུང་གཞི་དྲག་པོ་ཞིག་བྱུང་ནས་ལོ་ན་ཞེ་གཉིས་སྟེང་
མི་ཡུལ་དང་གཏན་ཏུ་བྲལ་སོང་། དེས་ངེད་ཚང་གི་བཟའ་མི་གང་བོར
བརྗོད་ཐབས་བྲལ་བའི་སྐྱོ་གདུང་ཞིག་བཞག་ཡོད། སྐབས་དེར་ང་རང་
ལོ་ན་དགུ་མ་གཏོགས་སོན་མེད་ལ་ཕུ་བོ་ཡང་ལོ་བཅུ་གསུམ་ཡིན། དེ་
ལྟར་ངའི་ཨ་མ་གློ་བུར་དུ་ཚེ་ལས་འདས་པ་ནི་ངའི་མི་ཚེའི་ཁྲོད་ཀྱི་
སེམས་སྡུག་ཆེ་ཤོས་ཤིག་ཡིན།
དེ་དྲན་ཐེངས་རཱེ་རེར་ང་རྒྱུན་དུ་སྡུག་བསྔལ་གྱི་གཏིང་དུ་ལྷུང་
འགྲོ་ལ། ངའི་ཨ་མ་ནི་ཀུན་སྤྱོད་བཟང་ཞིང་གཤིས་རྒྱུད་འཇམ་པར་
མ་ཟད། ཤེས་ཡོན་གྱིས་ཕྱུག་ལ་ཁོག་རྒྱ་ཧ་ཅང་ཆེ། དེར་བརྟེན་ཁྱིམ་
དུ་ངའི་ཨ་མ་ལ་གོ་ས་མཐོན་པོ་ཞིག་ཡོད་ལ་བཟའ་མི་ཚང་མས་མོར་
ཁས་ལེན་གདེང་འཇོག་བྱེད། མོ་ནི་བུད་མེད་དད་པ་ཅན་ཞིག་ཡིན་
ལ་ཆོས་ལུགས་མཐའ་དག་ལ་དཀྱེལ་ཡངས་ཀྱང་བྱེད་ཐུབ། དཔེར་ན་
ཆོས་ལུགས་སྐོར་གྱི་ལྟ་ཚུལ་མི་མཐུན་པ་དག་ལའང་དུས་གཏན་དུ་
མཐུན་པ་ཡོངས་ཐབས་དང་མི་མཐུན་པ་སོར་བཞག་བྱས་ནས་རང་
གི་ལྟ་ཚུལ་མི་གཞན་ལ་བཙན་གྱིས་ཁས་ལེན་ཏུ་འཇུག་པ་སོགས་མི་
བྱེད། ཨ་མས་ང་ལ་ཤུགས་རྐྱེན་ཆེན་པོ་ཐེབས་ཡོད་ལ། ངའི་སེམས་ཀྱི་
ཟབ་ས་རུ་ཨ་མ་ནི་མ་བུའི་བརྩེ་འདང་ལས་གཞན་ད་དུང་བརྩི་མཐོང་
དང་དད་གུས་བྱེད་ས་ཞིག་ཏུ་གྱུར་ཡོད།
ངའི་ཨ་མ་ཚེ་ལས་འདས་རྗེས་ཨ་ཕའི་ཡིད་སེམས་རབ་ཏུ་སྐྱོ་
བཞིན་ཡོད་མོད། ཡིན་ཡང་། ཁོང་གིས་བློ་གཅིག་སེམས་གཅིག་གིས་
སློབ་གསོའི་བྱ་བའི་སྟེང་ལ་ཤུགས་སྣོན་དང་ཁྱིམ་གྱི་བུ་ཕྲུག་ཚོར་སློབ་
གསོ་གཏོང་རྒྱུར་བརྩོན་གྱིན་ཡོད། དེ་བས་ཨ་ཕར་ངལ་གསོ་ཉུང་བར་
མ་ཟད་སེམས་སྐྱོ་སྡུག་གིས་ཁེངས། ངའི་ཨ་མ་ཚེ་ལས་འདས་ནས་ལོ་
མང་བོ་འགོར་ནའང་རྒྱུན་པར་ཁྱིམ་གྱི་སྲོག་ཤིང་ཆད་འདུག་པ་ལྟ་བུའི་
སྣང་བ་སྐྱེས་ཏེ་བཟའ་མི་ཚང་མས་བརྗེད་དཀའ་བར་གྱུར་འདུག
ངའི་ཕུ་ནུ་མིང་སྲིང་དག་གིས་ཆུང་དུས་ནས་སློབ་སྦྱོང་བྱས་པ་
ཡིན་ལ། ང་ལོ་དྲུག་ལ་སླེབས་དུས་སློབ་གྲྭར་འགྲིམ་མགོ་བརྩམས་པ་
དང་། དེའི་དུས་འཛིན་གྲྭའི་ནང་གི་ལོ་ན་ཆེས་ཆུང་བ་དང་གཟུགས་
ཀྱང་ཆེས་ཐུང་བོ་དེ་ཡིན། མཚམས་ལན་རེར་མི་གཞན་པ་སློབ་ཁྲིད་
ལ་ཉན་དུ་ཡོང་བ་དང་སློབ་གྲྭར་ལྟ་སྐོར་བྱེད་དུ་ཡོང་དུས་དགེ་རྒན་
གྱིས་ང་རང་ཁྲིད་སྟེགས་སྟེང་དུ་བོས་ནས་སློབ་ཚན་ཀློག་ཏུ་འཇུག ང་
ནི་བྱིས་པ་ཉམ་ཆུང་ཞིག་ཡིན་སྟབས་ཁྲིད་སྟེགས་སྟེང་དུ་བུད་མ་ཐག་
སྐྲག་ནས་མི་བཟོད་པར་ཕྱི་ལ་འབྲོ་ཐུབ་ན་ཅི་མ་རུང་སྙམ། ངའི་ཨ་ཕ་
ནི་ཕུལ་དུ་བྱུང་བའི་དགེ་རྒན་ཞིག་ཡིན་ལ་དུས་རྒྱུན་བུ་ཕྲུག་ཚོའི་སློབ་
སྦྱོང་ལ་དོ་སྣང་ཆེན་པོ་བྱེད་པར་མ་ཟད།ཁོ་རང་ལ་སློབ་ཁྲིད་ཀྱི་ཉམས་
མྱོང་ཕུན་སུམ་ཚོགས་པས་ང་ཚོའི་ཁྱིམ་སྡོད་དགེ་རྒན་གྱི་འགན་ཡང་
བླངས་ཡོད། ཁྱིམ་གྱི་ཆ་རྐྱེན་ཞན་པས་དང་ཐོག་ང་ཚོ་མིང་སྲིང་ཚོ་
སྒེར་གཉེར་སློབ་གྲྭར་འགྲིམས་ཀྱང་རྗེས་སུ་གཞུང་བཙུགས་སློབ་གྲྭར་
མི་འགྲོ་ཀ་མེད་བྱུང་།
སྐབས་དེར་གྲོང་ཁྱེར་ཝཱར་སཱོ་ཨུ་རུ་སུའི་དབང་བསྒྱུར་འོག་ཏུ་
ཚུད་ཡོད་ལ། དབང་བསྒྱུར་བའི་ཆེས་གདུག་རྩུབ་ཅན་གྱི་བྱ་སྤྱོད་ནི་
སློབ་གྲྭ་དང་སློབ་མ་ཡོངས་ལ་ཚོད་འཛིན་ནན་མོ་བྱེད་པ་དང་མནར་
གཅོད་བཏང་བ་དེ་རེད། ཕོའོ་ལན་བྷིས་བདག་གཉེར་མཛད་པའི་སྒེར་
བཙུགས་སློབ་གྲྭ་ཚང་མར་ཉེན་རྟོག་པས་ཞིབ་བཤེར་བྱེད་ཀྱིན་ཡོད་
ལ་རྒྱུན་པར་ཨུ་རུ་སུའི་སྐད་ཆས་སློབ་ཁྲིད་བྱེད། དེར་བརྟེན་སློབ་ཕྲུག
རྣམས་ཀྱིས་ཆུང་དུས་ནས་ཨུ་རུ་སུའི་སྐད་ཆ་སྦྱངས་པས་ཕོའོ་ལན་
ཏྟིའི་ཕ་སྐད་དེ་ཙམ་བྱང་ཆ་མེད་མོད།སྟབས་ལེགས་པ་ཞིག་ལ་སློབ་གྲྭ་
འདིའི་དགེ་རྒན་ཚང་མ་ཕོའོ་ལན་བྷིའི་མི་རེད། ཁོ་ཚོས་དབང་བསྒྱུར་
བའི་རྩུབ་སྤྱོད་དག་དང་ལེན་བྱེད་མ་འདོད་པར་ཐབས་བརྒྱ་ཇུས་སྟོང
གིས་སློབ་མ་རྣམས་ལ་ཕོའོ་ལན་བྷིའི་སྐད་སློབ་ཏུ་བཅུག ཡིན་ནའང་
གཞུང་གཉེར་སློབ་གྲྭ་མ་གཏོགས་སྒེར་བཙུགས་སློབ་གྲྭར་ཚད་ལྡན་
གྱི་མཐར་ཕྱིན་འཛིན་ཡིག་སྟེར་རྒྱུའི་ཐོབ་ཐང་ཡང་མེད།
ཨུ་རུ་སུ་དབང་བསྒྱུར་བས་གཞུང་གཉེར་སློབ་གྲྭ་ཚང་མར་ཚོད་
འཛིན་བྱས་ཡོད་ལ་ནམ་རྒྱུན་ཕོའོ་ལན་ཏྟིའི་མི་རིགས་ཀྱི་འདུ་ཤེས་
ཡོད་པ་དག་ལ་གཉའ་གནོན་དྲག་པོ་བྱེད་ཅིང་། སློབ་གྲྭའི་བསླབ་གཞི་
ཚང་མའང་ཨུ་རུ་སུའི་དགེ་རྒན་གྱིས་ཨུ་རུ་སུའི་སྐད་ཀྱིས་ཟུར་ཁྲིད་
བྱེད་བཞིན་ཡོད། དགེ་རྒན་དེ་ཚོ་ཕོའོ་ལན་ཏྟིའི་མི་རིགས་ལ་སྡང་
སེམས་ཆེན་པོ་ཡོད་པས་སློབ་མ་ཚོ་ནི་དགྲ་བོ་ཞིག་ལ་ངོས་འཛིན་
བྱེད་བཞིན་ཡོད་པ་འདྲ་ལ། དེའི་རྐྱེན་གྱིས་ཀུན་སྤྱོད་བཟང་བ་དང་
ཤེས་ཡོན་ལྡན་པའི་དགེ་རྒན་ཕལ་ཆེར་གྱིས་སློབ་གྲྭ་འདི་འདྲ་བ་ནས་
སློབ་ཁྲིད་བྱེད་པའི་སྤྲོ་བའང་ཉམས་འདུག སློབ་རྭའི་ཁོར་ཡུག་འདི་
འདྲ་ཞིག་གི་ནང་ནས་སློབ་ཕྲུག་ཚོའི་རྒྱུད་ལ་ཤེས་ཡོན་འབྱོར་མིན་
ནི་ཧ་ཅང་དོགས་པ་ཟ་ངེས་པ་ཞིག་དང་། དེ་ལས་ཀྱང་བསམ་དགོས་
པ་གཞན་ཞིག་ནི་འདི་འདྲའི་ཁོར་ཡུག་གིས་སློབ་མའི་ཀུན་སྤྱོད་ལ་
གནོད་པ་ཚབས་ཆེན་ཐེབས་ཡོད་པ་ནི་གདོན་མི་ཟ་བ་ཞིག་རེད། དེ་
མ་ཟད། སློབ་བུ་རྣམས་ཀྱིས་ཉམས་མ་བཞག་པར་ཕོའོ་ལན་ཏྟིའི་སྐད་
ཚིག་གཅིག་ཁ་ནས་ཤོར་ནའང་ཆད་པ་ནན་མོ་གཅོད་པ་རེད། ཆད་
པ་དེ་རང་གཅིག་པུས་འཁུར་དགོས་པ་ཙམ་མིན་པར་ཁྱིམ་མིས་ཀྱང་
འཁུར་དགོས། ཁོར་ཡུག་འདི་འདྲའི་སྡུག་རྩུབ་ཅན་གྱི་ནང་ནས་བྱིས་
པ་ཚོའི་བློ་བདེ་བག་ཕེབས་ཀྱི་འཚོ་བ་དེ་སྣུམ་ཟད་ཀྱི་མར་མེ་ལྟ་བུར་
གྱུར་ནས་ཚེ་སྲོག་གི་སྤྲོ་སྣང་མཐའ་དག་ལ་མྱོང་རོལ་བྱེད་ཐུབ་ཀྱིན་
མེད། ཡང་ཕྱོགས་གཅིག་ནས་བཤད་ན་འཇིགས་སྣང་གིས་ཁེངས་པའི་
ཁོར་ཡུག་འདིས་ན་གཞོན་ཚོའི་མི་རིགས་ཀྱི་འདུ་ཤེས་དང་རྒྱལ་ཁབ་
ཀྱི་འདུ་ཤེས་ཀྱང་ཡར་ངོའི་ཟླ་ལྟར་གོང་ནས་གོང་དུ་འཕེལ་རྒྱས་སུ་
གཏོང་གིན་ཡོད།
དེ་ལྟར་མི་རིགས་གཞན་གྱིས་གཉའ་གནོན་དང་མ་ཡུམ་འདས་
པའི་སྐྱོ་སྡུག་གཉིས་ཀྱི་ཀློང་ནས་ངའི་གཞོན་དུས་ཀྱི་འཚོ་བ་ནི་སྐྱོ་ངལ་
གྱིས་ཁེངས་ཡོད་མོད། ནང་མི་སྤུན་གྲོགས་མཉམ་འཛོམས་ཀྱི་སྤྲོ་སྐྱིད་
ཀྱིས་ངའི་འཚོ་བ་ལ་སྔར་མེད་ཀྱི་སེམས་གསོ་དང་རཱེ་བ་གནང་གིན་
ཡོད།དོན་དག་དེ་དག་ད་ལྟའང་ངའི་དྲན་འཛིན་གྱི་ལྡེབས་རིས་ངོས་སུ་
གསལ་ལེར་འཆར་བཞིན་ཡོད། དེ་མིན་ངའི་ཨ་ཕ་རྩོམ་རིག་ལ་མོས་
པ་ཆེན་པོ་ཡོད་པ་དང་ཁོས་ཕོའོ་ལན་བྷི་རྒྱལ་ཁབ་དང་དེ་མིན་ཕྱི་རྒྱལ་
གྱི་སྙན་ངག་པའི་བརྩམས་ཆོས་མང་བོ་བློར་བཟུང་ཡོད། དེར་མ་ཟད་
ཁོ་རྟག་པར་སྙན་ངག་འབྲི་བར་དགའ་ཞིང་རྒྱུན་དུ་ཕྱི་རྒྱལ་གྱི་སྙན
ངག་ཡག་ཤོས་དག་ཀྱང་ཕོའོ་ལན་ཎྡིའི་སྐད་ཡིག་ཏུ་སྒྱུར་གྱིན་ཡོད་ལ།
ཨ་ཕས་ངེད་ཚང་གི་དོན་དག་ཆུང་ངུ་དག་བརྗོད་བྱར་བཟུང་བའི་སྙན་
ངག་ཐུང་ངུ་མང་བོའང་འབྲི་བཞིན་ཡོད། དེས་ང་ཚོར་ཡིད་སྨོན་དང་
དགའ་བ་ཚད་མེད་སྐྱེ་རུ་འཇུག གཟའ་མཇུག་གི་མཚན་མོ་རཱེ་རེར་ང
ཚོས་ཁོའི་མཐའ་བསྐོར་ནས་ཕོའོ་ལན་བྷཻ་ཡི་སྙན་ངག་དང་ལྷུག་རྩོམ་
སྐད་གྲགས་ཅན་གྱེར་འདོན་བྱས་པར་ཉན་པ་ཡིན། འདི་འདྲ་བའི་
མཚན་མོ་ནི་སྤྲོ་སྐྱིད་ཀྱིས་ཁེངས་ལ་ཅི་བསམ་འདི་བསམ་མེད་པར་ང་
ཚོའི་རྒྱལ་གཅེས་ཀྱི་འདུ་ཤེས་ཀྱང་ཉིན་རཱེ་ནས་ཉིན་རེར་ཇེ་ཆེར་འགྲོ་
བཞིན་ཡོད།
ང་རང་ཉིད་ཀྱང་ཆུང་དུས་ནས་སྙན་ངག་ལ་ཤིན་ཏུ་དགའ་བོ་ཡོད།
དེ་བས་ཕོའོ་ལན་བྷིའི་སྙན་ངག་པ་གྲགས་ཅན་ཁ་ཤས་ཀྱི་སྙན་ངག་
ཀྱང་བློར་བཟུང་། སྙན་ངག་པ་འདི་དག་ལས་ང་རང་ཆེས་དགའ་ས་ནི་
མེ་ཚི་ཁ་ཝེ་ཆི་དང་ཁི་རཱ་སིན་སི་ཁ། ད་དུང་སི་ལཱོ་ཝ་ཁ་བཅས་ཡིན།
དེར་བརྟེན་རྗེས་སུ་ངས་ཕྱི་གླིང་གི་རྩོམ་རིག་ལ་སློབ་གཉེར་བྱེད་སྐབས་
རྩོམ་རིག་ལ་དགའ་བའི་སེམས་ཤུགས་ཇེ་དྲག་ཏུ་གྱུར། ཆུང་དུས་ནས་
ཧྥ་རན་སིའི་སྐད་དང་ལྡིར་མི་ནཱིའི་སྐད། ད་དུང་ཨུ་རུ་སུའི་སྐད་སོགས་
ལ་སྦྱངས་ཏེ་ཕྱིས་སུ་སྐད་རིགས་འདི་དག་ལ་བརྟེན་ནས་ཕྱི་རྒྱལ་གྱི་
བརྩམས་ཆོས་ཡང་མང་བོ་བཀླགས་པ་ཡིན། དེ་ནས་ལོ་མང་བོའི་རྗེས་
སུ་ངས་དབྱིན་ཡིག་ཤིན་ཏུ་སྤྱོད་སྒོ་ཆེ་སྙམ་ནས་སྦྱོང་མགོ་བརྩམས་པ་
ཡིན་ལ་རྗེས་སུ་དབྱིན་ཡིག་གི་དཔེ་ཆར་ཡང་ལྟ་ཀློག་བྱས།
དེར་མ་ཟད་རོལ་དབྱངས་ཀྱི་སྐོར་ལ་ངས་ཞིབ་འཇུག་བྱས་པ་
ཤིན་ཏུ་ཉུང་མོད། ངའི་ཨ་མ་ནི་རོལ་མོ་བ་ཞིག་ཡིན་ལ་སྐད་ངག་ཀྱང་
སྙན་མོ་ཡོད། མོའི་རཱེ་བ་ནི་ངས་མོ་དང་འདྲ་བར་རོལ་མོར་སྦྱང་ན་
བསམ་མོད། འོན་ཀྱང་ང་རང་རོལ་མོ་ལ་དེ་འདྲའི་སྤྲོ་བ་མེད་པས་རོལ་
དབྱངས་ཀྱིས་ང་ལ་དགའ་སྣང་སྟེར་མ་ཐུབ། ཨ་མ་ཚེ་ལས་འདས་རྗེས་
མོའི་སྐུལ་ལྕག་དང་ལྟ་སྐུལ་མེད་རྐྱེན་མོ་དང་འགྲོགས་ནས་ཤེས་ཡོད་
པའི་རོལ་དབྱངས་སྐོར་གྱི་ཤེས་བྱ་ཉུང་ཤས་དེའང་བརྗེད་ཚར། དེ་བས་
མཚམས་ལན་རེར་ངས་དོན་དག་འདི་དག་ལ་ཕྱིར་འདང་རཱེ་བརྒྱབ་ཚེ་
འགྱོད་སེམས་སྐྱེས་འོངས།
སློབ་འབྲིང་སྐབས་སུ་ངའི་གྲངས་རིག་དང་དངོས་ལུགས་ཀྱི་
བསླབ་གཞི་སྦྱངས་པ་ཤིན་ཏུ་བཟང་བར་མ་ཟད་རྒྱུགས་འབྲས་ཀྱང་ཧ་
ཅང་ལེགས། སློབ་སྦྱོང་གི་སྐབས་སུ་གནད་དོན་ལ་ཐུག་ཚེ་ངས་ནམ་
རྒྱུན་ཨ་ཕ་ལ་དྲིས་པ་ཡིན། ངའི་ཨ་ཕ་ནི་ཚན་རིག་ལ་དུངས་པ་ཟབ་རྒྱུན་ཨ་
མོ་ཡོད་པ་དང་སློབ་གྲྭའི་ནང་དུའང་འདིའི་སྐོར་ཟུར་ཁྲིད་བྱེད་བཞིན་
ཡོད། ཁོས་རང་ནུས་ཅི་ཡོད་ཀྱིས་ང་ཚོ་ལ་རང་བྱུང་ཁམས་ཆེན་མོའི་
གསང་བ་དང་ཁོའི་ཞིབ་འཇུག་གི་འབྲས་བུ་བཤད་རྒྱུར་ཧ་ཅང་དགའ།
ཡིད་ཕངས་པ་ཞིག་ལ་ཁོ་ལ་རང་ཉིད་ཀྱི་ཚོད་ལྟ་ཁང་མེད་པས་ཆེད་
ལས་ཚོད་ལྟ་ཞིབ་འཇུག་གི་ལས་ལ་འཇུག་ཐབས་བྲལ།
གུང་གསེང་ཆེན་པོའི་སྐབས་ནི་ང་ལ་མཚོན་ན་དེ་བས་ཀྱང་
དགའ་འོས་པ་ཞིག་རེད། རྒྱུ་མཚན་ནི་ང་ཚོ་ཞིང་གྲོང་གི་གཉེན་ཉེ་
ཚོའི་ཁྱིམ་དུ་བསྡད་ནས་ཉེན་རྟོག་པའི་ཞིབ་བཤེར་ལ་གཡོལ་ཐུབ་སོང་
བ་མ་ཟད་རང་དབང་རང་འཐད་ངང་སྐྱོ་སྡུག་དང་བྲལ་བའི་འཚོ་བར་
རོལ་ཆོག དེར་མ་ཟད་ང་ཚོས་ནགས་འདབས་ནས་ཀི་རིང་འཐེན་
པ་དང་མཐའ་ཡས་པའི་ཞིང་ཁ་ནས་ངལ་རྩོལ་ཡང་བྱས་པ་ཡིན།
མཚམས་ལན་རེར་ང་ཚོ་ཨུ་རུ་སུ་རྒྱལ་ཁབ་ཀྱི་ས་མཚམས་བརྒལ་
ནས་མཱོའི་ཋི་གྷི་ལེ་ཤེ་ཡའི་རི་ཁྲོད་དུ་སོང་བ་ཡིན། ས་དེ་ནི་ཨུ་རུ་སུའི་
མངའ་ཁོངས་སུ་མི་གཏོགས་པར་ཨོའོ་སི་ཋི་རཱེ་ཡཱའི་མི་རིགས་ཀྱིས་
བཟུང་ནས་ཡོད། ཨོའོ་སི་ཋི་རི་ཡཱ་རྒྱལ་ཁབ་ཀྱི་མི་རྣམས་ཨུ་རུ་སུའི་
མི་དང་བསྡུར་ན་ཅུང་བཟང་བས་ང་ཚོ་བཙོན་ཁང་དུ་བསྐྱལ་བར་
དོགས་མི་དགོས་པར་རང་འདོད་ཀྱིས་ཕོའོ་ལན་ངྷིའི་སྐད་བཤད་ཆོག་
ལ་སྐད་གསེང་མཐོན་པོས་རྒྱལ་གཅེས་གླུ་དབྱངས་ཀྱང་བླངས་ཆོག
ང་རང་ཆུང་དུས་ནས་ཐང་བདེ་ས་ནས་འཚར་ལོངས་བྱུང་བ་ཡིན་
ཕྱིར་རི་རབ་ཀྱིས་ང་ལ་བག་ཆགས་ཟབ་མོ་བཞག་ཡོད། དེར་མ་ཟད་
ང་རང་ཁཱར་ཕླེ་ཐཱིན་རི་འདབས་ཀྱི་སྡེ་བ་ནས་འདུག་རྒྱུར་ཧ་ཅང་དགའ།
ང་རང་བརྗིད་ཉམས་ལྡན་པའི་བྲག་རི་ཆེན་པོར་དགའ་ལ་རི་ལུང་བར་
གྱི་རྒྱ་མཚོའི་མིག་ཅེས་ཀུན་ཀྱིས་བསྔགས་བརྗོད་བྱེད་སའི་མཚོ་མོ་
དེ་དག་གི་འགྲམ་ནས་བྲལ་མི་འདོད་པའི་སྣང་བའང་སྐྱེས་མྱོང་། འོན་
ཀྱང། ང་རང་མུ་མཐའ་མེད་པའི་བདེ་ཐང་ལ་ནམ་ཡིན་ཡང་དུངས་
པ་ཡལ་མ་མྱོང་། མཐོང་རྒྱ་ཡངས་པ་དང་ཞི་འཇམ་གྱི་ཁ་མདོག་དེ་
རྣམས་ཀྱིས་ངའི་ཡིད་སེམས་ལ་དངངས་འདར་རྒྱག་པའི་ཚོར་བ་ཞིག་
བསྐྱེད་ཡོང་།
རྗེས་སུ་ཨ་ཕས་ང་རང་ཁྲིད་ནས་ལྷོ་ཕྱོགས་ཀྱི་ཕཱོ་ཊཱོ་ལེ་ཡ་རུ་སྤྲོ་
གསེང་དུ་སོང་བ་ཡིན་ལ་དེའི་དུས་ངས་སཱོ་བྷཻ་ས་ནས་རྒྱ་མཚོ་ཆེན་མོ་
ཐེངས་དང་བོར་མཐོང་བ་དང་། ཕྱིས་སུ་ཡང་བྱང་ཕྱོགས་ཀྱི་བྷོལ་ཥེ་
ཁིའི་མཚོ་འགྲམ་དུ་ཕྱིན་ནས་ཧ་ཅང་སྤྲོ་བོ་བྱུང་། དེའི་རྗེས་ང་རང་ཧྥ་
རན་སི་ལ་སོང་བ་ན་ད་གཟོད་བརྗིད་ཉམས་ལྡན་པའི་རྒྱ་མཚོ་ཆེན་
མོའི་དྲག་ཅིང་འཕྱོ་བའི་རྦ་རླབས་མཆོང་ལྡིང་གི་སྣང་ཚུལ་ལ་རྒྱུས་
ལོན་བྱུང་། ངའི་མི་ཚེའི་ནང་དུ་རང་བྱུང་ཁམས་ཆེན་མོའི་སྣང་ཚུལ་
གསར་བ་དག་མཐོང་ཐེངས་རཱེ་རེར་ང་ནི་བྱིས་པ་ཞིག་དང་འདྲ་བར་
དགའ་དྲགས་ནས་གནམ་ལྡིང་ས་ལྡིང་བྱེད།
ང་ཚོའི་སློབ་གཉེར་གྱི་འཚོ་བ་དུས་ཡུན་རིང་བོ་མ་སོང་བར་
མཇུག་བསྡུས་སོང་། བསམ་བློ་གཏོང་དགོས་པའི་བསླབ་ཚན་དེ་དག་
ང་ཚོས་ལས་སླ་མོའི་ངང་སྦྱངས་ཚར་བ་ཡིན་ལ་སློབ་དུས་ཀྱང་དཀའ་
ལས་ཆེན་པོ་མ་བྱུང་། ངའི་ཕུ་བོ་གསོ་རིག་སློབ་གླིང་ནས་སློབ་མཐར་
ཕྱིན་རྗེས་སྨན་པ་བྱས་ཤིང་། རྗེས་སུ་ཁོ་རང་གྲོང་ཁྱེར་ཝཱར་སཱོ་ནས་
སྙན་གྲགས་ཆེ་བའི་སྨན་པ་ཞིག་ཏུ་གྱུར། ང་དང་ངའི་ཨ་ཅེ་གཉིས་དང་
ཐོག་ཕ་མ་ལྟར་དགེ་རྒན་བྱ་རྒྱུའི་སེམས་ཐག་བཅད་ཡོད་མོད། ལོ་ཟླའི་
འཕེལ་རིམ་དང་བསྟུན་ནས་ངའི་ཨ་ཅེ་ཆེ་བས་བློ་ཁ་འགྱུར་ཏེ་སྨན་པ་
བྱ་རྒྱུའི་ཐག་བཅད། མོས་ཕ་རཱེ་སི་སློབ་ཆེན་ནས་གསོ་རིག་གི་འབུམ་
རམས་པའི་བསླབ་གནས་བླངས་ཏེ་ཕོའོ་ལན་ངྷིའི་ཁོག་ནད་སྨན་པ་
དྷ་ལ་སི་ཀེ་ཡི་ཆུང་མ་བྱས། རྗེས་སུ་ཁོང་བཟའ་ཟླ་གཉིས་ཀྱིས་ཨཱོ་སི་
ཋི་རཱེ་ལ་ཡ་ལ་གཏོགས་པའི་ཕོའོ་ལན་བྷི་ཁཱར་ཕཱ་ཐཱིན་རི་རྒྱུད་ཀྱི་རབ་ཏུ་
མཛེས་པའི་རི་གྲོང་ཞིག་ནས་གསོ་རིག་ལུས་གསོ་ཁང་ཆེན་པོ་ཞིག་
ཀྱང་བཙུགས། ངའི་ཨ་ཅེ་འབྲིང་བ་གྲོང་ཁྱེར་ཝཱར་སཱོ་ནས་སྐུ་ཞབས་སཱ་
ལེ་ཡི་ཆུང་མ་བྱས། མོས་ཀྱང་སློབ་གྲྭ་ཞིག་ནས་ཧུར་བརྩོན་གྱིས་དགེ་
རྒན་བྱས་ནས་ལོ་མང་བོ་འགོར། ཕོའོ་ལན་བྷཻ་རང་བཙན་བྱས་རྗེས་སུ་
མོས་སློབ་འབྲིང་གི་སློབ་གཙོའི་འགན་བཞེས།
སློབ་འབྲིང་འགྲིམ་པའི་སྐབས་སུ་ངའི་རྒྱུགས་འབྲས་རྒྱུན་པར་
སྔུན་གྲས་སུ་ཚུད་ཡོད་ལ། མཐར་ཕྱིན་དུས་ང་རང་ལོ་བཅོ་ལྔ་ལ་སླེབས་
འདུག ཧུར་བརྩོན་གྱིས་སློབ་སྦྱོང་བྱས་དྲགས་པའི་རྐྱེན་གྱིས་ངའི་
འབྱུང་བཞི་ལའང་མི་བདེ་བ་བྱུང་། དེར་བརྟེན་ང་རང་སློབ་མཐར་ཕྱིན་
རྗེས་ཞིང་གྲོང་ནས་ལོ་གཅིག་ཙམ་ལ་མི་འདུག་ཀ་མེད་བྱུང་།དེའི་རྗེས་
སུ་ང་གྲོང་ཁྱེར་ཝཱར་སཱོ་ལ་ཕྱིར་ལོག་ནས་ཨ་ཕ་དང་ལྷན་མཛོམས་
བྱུང་། དང་ཐོག་ངས་སྙིང་རྗེའི་སློབ་གྲྭ་ཞིག་ནས་དགེ་རྒན་བྱ་རྒྱུའི་
སེམས་ཐག་བཅད་མོད། ཁྱིམ་གྱི་ཆ་རྐྱེན་ཞན་པའི་དབང་གིས་ངས་
རང་གི་གདམ་གསེས་དེ་བསྒྱུར་དགོས་བྱུང་། དེའི་དུས་ངའི་ཨ་ཕ་ལོ་
རྒས་ནས་ལུས་སེམས་གཉིས་ཀ་ཐང་ཆད་སླ་བས་རྒྱུན་པར་ངལ་གསོ་
དགོས་ལ། འོན་ཀྱང་། ཁོང་གི་ཡོང་འབབ་དམའ་བས་ངས་ཡོང་འབབ་
ཅུང་བཟང་བའི་ལས་ཀ་ཞིག་གཉེར་ནས་ཨ་ཕའི་འཚོ་བའི་ཆ་རྐྱེན་ཇེ་
བཟང་དུ་གཏོང་བར་སེམས་ཐག་བཅད། དེ་བས་ང་རང་ལོ་བཅུ་བདུན་
གྱི་སྐབས་སུ་ཁྱིམ་སྡོད་དགེ་རྒན་ཞིག་གི་འགན་བླངས་ཏེ་ཨ་ཕ་དང་ཁ་
བྲལ་ནས་རང་ཉིད་གཅིག་པུ་ཕྱི་ཡུལ་ལ་འགྲིམ་མགོ་བརྩམས།
ཁྱིམ་དང་ཁ་བྲལ་སྐབས་ཀྱི་ཉིན་དེ་ནི་ད་དུང་ངའི་མིག་ལམ་དུ་
འཆར་འོང་ལ་མི་ཚེ་འདིར་བརྗེད་ཐབས་བྲལ། མེ་འཁོར་ནང་ལ་བུད་
པའི་དུས་དེར་ངའི་སེམས་པ་ལྗིད་ཏིག་ཏིག་ཏུ་གྱུར། སྙིང་ཉེ་བའི་ཁྱིམ་
མི་ཚོ་དང་ཁ་བྲལ་ཏེ་ང་འགྲོ་སའི་ཡུལ་དེར་མེ་འཁོར་ལ་བསྡད་ནས་
དུས་ཚོད་འགའ་ལ་བསྐྱོད་དགོས་པར་མ་ཟད་མེ་འཁོར་ལས་བབས་
རྗེས་ད་དུང་ཤིང་རྟར་བསྡད་ནས་ཆུ་ཚོད་ལྔ་ཙམ་ལ་འགྲོ་དགོས། མེ་
འཁོར་གྱི་སྒེའུ་ཁུང་ལས་མཐོང་བའི་འབྱམས་ཀླས་པའི་རི་ལུང་དེ་དག་
གློག་འཁྱུག་པ་ལྟར་མིག་ལམ་ནས་ཡུད་ཙམ་གྱིས་ཡལ་འགྲོ ངའི་
སེམས་པ་ནི་སྦྲེལ་ཐག་ཆད་པའི་ཤོག་བྱ་བཞིན་སྟོང་ཤུར་ཤུར་དང་
འཁྱག་ཤུར་ཤུར་བྱེད་ལ་མདུན་ཕྱོགས་སུ་ང་ལ་བསྒུག་ཡོད་པའི་ལམ་
བུ་ནི་ག་འདྲ་ཞིག་ཡིན་ནམ་འདོད།
ང་ཁྱིམ་ཞུས་དགེ་རྒན་བྱེད་དུ་སོང་བའི་ཁྱིམ་བདག་ནི་ཞིང་ར་
ཆེན་པོ་ཞིག་གི་བདག་གཉེར་བ་རེད། ཁོའི་བུ་མོ་ཆེ་བ་དེ་ང་དང་ལོ་
ཚོད་མཉམ་ལ་ང་དང་མཉམ་དུ་སློབ་སྦྱོང་བྱས་པ་བརྒྱུད་ག་ལེ་ག་ལེར་
ངའི་གྲོགས་པོར་གྱུར་སོང་། མོ་མ་གཏོགས་ཁྱིམ་ཚང་འདི་ལ་ད་དུང་བུ་བུ་
མོ་གཉིས་ཡོད་ལ་ང་ཚོ་ཕན་ཚུན་བར་གྱི་འབྲེལ་བ་ཧ་ཅང་བཟང་། ཉིན་
རེར་སློབ་ཁྲིད་བྱས་རྗེས་ང་ཚོ་མཉམ་དུ་འཆམ་འཆམ་དུ་སོང་བ་ཡིན།
ང་རང་ཞིང་གྲོང་གི་འཚོ་བ་ལ་དུངས་ཞེན་ཤིན་ཏུ་ཆེ་བས་ས་འདི་ནས་
ང་ལ་སུན་སྣང་ཅུང་ཙམ་ཡང་སྐྱེས་མ་མྱོང་། ས་འདིའི་ཡུལ་ལྗོངས་དེ་
འདྲའི་ཡག་པོ་ཞིག་མིན་ནའང་དུས་བཞིའི་འགྲོས་ཀྱི་འགྱུར་བ་མངོན་
པར་གསལ་བས་ང་ལ་སྤྲོ་སྣང་ཆེན་པོ་སྐྱེས་བྱུང་། ཞིང་ར་ཆེན་པོ་
འདིའི་སྔོན་ཐོན་གྱི་རྨོ་འདེབས་ལག་རྩལ་ནི་ས་ཆ་འདིའི་དཔེ་མཚོན་
ཞིག་ཏུ་གྱུར་ཡོད་པ་དང་ང་ལ་མཚོན་ན་དེ་ལ་སྤྲོ་སྣང་ཆེན་པོ་འདུག
ཡུན་རིང་མ་འགོར་བར་ངས་རྨོ་འདེབས་ཀྱི་ལག་རྩལ་ཀྱང་ཤེས་ལ
རྒྱུན་པར་མྱུ་གུ་འབུས་རྗེས་ཀྱི་གནས་ཚུལ་ལ་དོ་སྣང་བྱས་ནས་བསྡད།
ཞིང་ར་ཆེན་པོ་འདིའི་རྟ་རའི་ནང་ནས་ངས་ད་དུང་འདོ་བ་རྟ་ཡི་བཟང
ངན་ཡང་ཤེས་བྱུང་།
དགུན་དུས་སུ་མུ་མཐའ་མེད་པའི་ས་གཞི་ཁ་བས་གཡོགས་པའི་
མཛེས་པ་ལྟ་བས་མི་ངོམས། དེ་བས་ང་ཚོ་ཤིང་རྟར་བསྡད་ནས་གངས་
ཁྲོད་དུ་སྤྲོ་འཆམ་དུ་སོང་བ་ཡིན་ལ་ཤིང་རྟ་མགྱོགས་དྲགས་པས་མིག་
གིས་ལམ་ཡང་མི་ནོན་པར་གྱུར། ང་སྐྲག་ནས་ཁ་ལོ་བར་མདུན་གྱི་
ཆུ་རྐ་ལ་མཉམ་འཇོག་བྱོས་ཞེས་བཤད་མོད། ཁ་ལོ་བས་དོ་སྣང་མེད་
པའི་ངང་ནས་སྐྲག་མི་དགོས། ད་ལྟ་ཁྱོད་འཁྲིད་ནས་ཆུ་རྐའི་ཕྱོགས་སུ་
བུད་འགྲོ་ཞེས་བཤད། གློ་བུར་དུ་བཤད་དབང་གཏམ་དབང་མེད་པར་
ཤིང་རྟ་ཁ་ལོར་འཁོར་བྱུང་། གངས་ཐང་ནས་ཤིང་རྟ་ཁ་ལོར་འཁོར་ན་
འཇིགས་སྣང་སྤུ་ཙམ་ཡང་མེད་པར་མ་ཟད་ང་ཚོ་འཆམ་འཆམ་དུ་
ཕྱིན་པ་ལའང་སྤྲོ་བ་མི་ཉུང་བ་ཞིག་བསྣན་ཡོང་།
ངའི་དྲན་འཛིན་དུ་ལོ་ཞིག་གི་དགུན་ཁར་ཁ་བ་ཆེན་པོ་བབས་
ནས་ས་གཞི་ཡོངས་ལ་ཁ་བས་གཡོགས། ང་ཚོས་ཁ་བ་སྤུངས་ནས་
དབྱིབས་སྣ་ཚོགས་ཀྱི་ཁང་བ་ཞིག་བསྐྲུན་པ་དང་དེའི་ནང་ནས་ཙོག་
པུར་བསྡད་དེ་རྒྱང་རིང་གི་ཉི་འོད་འཕྲོ་སའི་གངས་ཁྲོད་ལ་རྒྱང་ལྟ་བྱས།
ད་དུང་ང་ཚོ་རྒྱུན་དུ་དར་ཐོག་ཏུ་སོང་སྟེ་དར་ཤུད་བརྒྱབ་ནས་བརྩེས་པ་
ཡིན་ལ། དགུན་གྱི་རྩེད་མོ་ཡོད་དོ་ཅོག་གིས་ང་ཚོ་ལ་སྤྲོ་སྐྱིད་ལྡན་པའི་
སྣང་བ་སྟེར་མོད་གནམ་གཤིས་ཇེ་དྲོ་རུ་སོང་ན་ང་ཚོས་སྤྲོ་སྣང་འདི་
དག་ཀྱང་དུས་ཚོད་ཀྱི་ཕོ་ཉས་འཕྲོག་འགྲོ་སྙམ་པའི་སེམས་ཁྲལ་ཞིག་
ཀྱང་སྐྱེས་ཡོང་།
ཞིང་སྡེའི་ནང་གི་བྱ་བས་ངའི་དུས་ཚོད་མང་བོ་ཆུད་ཟོས་སུ་
གཏོང་གིན་མི་འདུག དེ་བས་ངས་ཟུར་ཁྲིད་བྱས་ཚར་རྗེས་སྡེ་བའི་ནང་
གི་ཨུ་རུ་སུའི་དབང་བསྒྱུར་འོག་སློབ་གྲྭར་འགྲིམ་མ་ཐུབ་པའི་བྱིས་
པ་ཚོ་དང་ང་ཚོའི་གྲས་སུ་ཞུགས་འདོད་པའི་བྱིས་པ་རྣམས་འཛིན་
གྲྭ་གཅིག་ཏུ་བསྡུས་ནས་ཕོའོ་ལན་བྷིའི་ཡི་གེའི་འབྲི་ཀློག་སོགས
བསླབས། སློབ་ཁྲིད་བྱེད་དུས་སུ་ཞིང་རའི་བདག་གཉེར་བའི་བུ་མོ་ཆེ་
བས་ང་ལ་རོགས་རམ་བྱེད་ཀྱི་ཡོད། བྱིས་པ་ཚོའི་ཕ་མ་གཉིས་ཀྱིས་ང་
ལ་བཀའ་དྲིན་ཚད་མེད་ཞུ་མོད། དྲང་མོར་བཤད་ན་འདི་འདྲའི་སློབ་
ཁྲིད་བྱས་ན་ཉེན་ཁ་ལ་གཞོལ་དགོས། ངའི་ཟུར་ཁྲིད་ཀྱི་ལས་འགན་
འདི་ལ་བཟང་མ་གཏོགས་ངན་གཅིག་ཀྱང་མེད་མོད། འོན་ཀྱང་སྲིད་
གཞུང་གིས་དེ་ནི་སྤྱི་ཚོགས་ཀྱི་བདེ་འཇགས་ལ་གནོད་ཆེ་བར་བསམ་
ནས་བཀག་ཡོད་པ་རེད། དེ་བས། གལ་སྲིད་ངས་འདི་འདྲའི་བྱ་འགུལ་
སྤེལ་ཡོད་པ་སྲིད་གཞུང་གི་མི་སྣས་ཤེས་ན་དེ་མ་ཐག་ཏུ་ང་བཙོན་དུ་
འཇུག་རྒྱུའམ་ཡང་ན་ས་མཐའ་སཱའེ་བྷེ་རཱེ་ཡར་སྤྱུག་ངེས་རེད།
མཚན་མོར་ཁོམ་སྐབས་སུ་ངས་རྒྱུན་དུ་སློབ་སྦྱོང་བྱས་ནས་
བསྡད་ཅིང་། སྔོན་ཆད་ཨུ་རུ་སུའི་གྲོང་ཁྱེར་ཕ་ཋི་རཱ་གྷི་ར་ཏྟི་དང་ཡང་
ན་རྒྱལ་ཁབ་གཞན་པའི་བུད་མེད་འགའ་ཤས་ཀྱིས་རང་ཉིད་ཀྱི་ཆེད་
ལས་ཁྱབ་ཁོངས་སུ་འབད་པ་ཚད་མེད་བྱས་ནས་བྱ་གཞག་གི་ཐོག་ལ་
ལེགས་འགྲུབ་ཆེན་པོ་བྱུང་ཡོད་པའི་གཏམ་རྒྱུད་དེ་དག་རྣ་ཐོས་ཡོད་
པས། ངས་མོ་རང་ཚོར་དཔེ་ལྟ་བྱས་ནས་གྲུབ་འབྲས་ཤིག་ལེན་རྒྱུའི་
སེམས་ཐག་བཅད།
དེའི་དུས་ངས་ད་དུང་མ་འོངས་པར་ཁ་གང་ལ་ཕྱོགས་དགོས་
པ་སེམས་ཐག་ཆོད་མེད། དང་ཐོག་ང་རྩོམ་རིག་དང་སྤྱི་ཚོགས་
རིག་པ་ལ་སྤྲོ་སྣང་ཆེན་པོ་ལྡན་མོད། འོན་ཀྱང་ལོ་གསུམ་གྱི་རིང་
ལ་སློབ་སྦྱོང་བྱས་མཐར་ག་ལེ་ག་ལེར་ང་རང་ཉིད་ལ་དུངས་པ་ཟབ་
མོ་ཡོད་པ་ནི་གྲངས་རིག་དང་དངོས་ལུགས་ཡིན་པ་ཚོར་བྱུང་། དེ་
བས་ངས་གོམ་པ་གཅིག་རཱེ་གཅིག་རཱེ་སྤོས་ནས་འདིའི་ཕྱོགས་ལ་
འབད་པ་བྱས་པ་དང་དེར་མ་ཟད་རྗེས་ཕྱོགས་གྲོང་ཁྱེར་ཕ་རཱེ་སི་ལ་
སློབ་གཉེར་བྱེད་དུ་འགྲོ་རྒྱུའི་སེམས་ཐག་བཅད། དེའི་སྟབས་ངས་
གཟབ་ནན་གྱིས་གྲ་སྒྲིག་གང་ལེགས་བྱས་པ་ཡིན་ལ་མ་འོངས་པར་
གྲོང་ཁྱེར་ཆེན་མོ་ནས་འཚོ་བ་རོལ་དགོས་པས་སྒོར་མོ་ཅུང་ཟད་
བསོག་རྒྱུའི་འཆར་གཞིའང་བཟོས་པ་ཡིན།
རང་སྦྱོང་བྱེད་པའི་ཁྲོད་དུ་དཀའ་ངལ་མང་བོ་ཡོད་ལ། ངའི་སློབ་
འབྲིང་སྐབས་སུ་སྦྱངས་པའི་ཤེས་བྱའི་རྣམ་གྲངས་ཀྱང་དེ་འདྲ་འཐུས
ཚང་ཞིག་མ་ཡིན་པས། ཧྥ་རན་སིའི་སློབ་འབྲིང་དང་བསྡུར་ན་ཧ་ཅང་
དོ་མི་མཉམ་པ་ཞིག་རེད། གནས་ཚུལ་འདི་སེལ་ཕྱིར་ངས་དཔེ་ཆ་
འགའ་ཞིག་གདམ་གསེས་བྱས་ནས་རང་སྦྱོང་བྱས་པ་ཡིན། ཐབས་
ཇུས་འདི་དེ་འདྲ་འདོད་བློ་ཚིམ་ཐུབ་པ་ཞིག་མིན་མོད། འོན་ཀྱང་གྲུབ་
འབྲས་མི་དམན་པ་ཞིག་ཐོབ། ཤེས་བྱ་དེ་དག་གིས་ངའི་མ་འོངས་པའི
སློབ་གཉེར་ལ་རམ་འདེགས་མང་དུ་བྱས་ལ། རང་རྟོག་གིས་བསམ་བློ་
གཏོང་རྒྱུའི་གོམས་གཤིས་ཀྱང་ཆགས་སུ་བཅུག
ངའི་ཨ་ཅེ་ཆེ་བ་གྲོང་ཁྱེར་ཕ་རཱེ་སི་རུ་གསོ་རིག་གི་ཆེད་ལས་སློབ་
གཉེར་བྱེད་དུ་འགྲོ་རྒྱུའི་ཐག་བཅད་རྗེས་ངས་རང་ཉིད་ཀྱི་འཆར་གཞི་
དེ་ལ་བཅོས་བསྒྱུར་བྱ་དགོས་སོང་། ཁྱིམ་གྱི་ཆ་རྐྱེན་ཞན་པའི་དབང་
གིས་མིང་སྲིང་གཉིས་ཀ་དུས་མཉམ་དུ་ཕྱི་རྒྱལ་ལ་སློབ་གཉེར་བྱེད་
པར་འགྲོ་མི་ནུས། དེའི་ཕྱིར་ངེད་མིང་སྲིང་གཉིས་གྲོས་མཐུན་ནས་
ཕན་ཚུན་ལ་རོགས་བྱེད་རྒྱུའི་དམ་བཅས་ཏེ་སྔ་གཞུག་ཏུ་སློབ་ཆེན་ལ་
འགྲིམ་རྒྱུའི་ཐག་བཅད། ལོ་གསུམ་དང་ཕྱེད་ཀའི་རྗེས་ནས་ངས་སློབ་
མ་གསུམ་པོར་བསླབ་གཞི་ཚང་མ་ཁྲིད་ཚར་སོང་བ་དང་དེ་སྐབས་སུ་
ང་ཞིང་རའི་བདག་གཉེར་བ་ཚང་ནས་བསྡད་པ་ཡིན། དེའི་རྗེས་ཕྱིར་
གྲོང་ཁྱེར་ཝཱར་སཱོར་ཡོང་ནས་ས་དེ་གའི་ཁྱིམ་སྡོད་དགེ་རྒན་གྱི་བྱ་བ་
ཞིག་སྒྲུབ་མགོ་བརྩམས་པ་ཡིན།
བྱ་བ་འདི་ངས་ལོ་གཅིག་ལྷག་ལ་སྒྲུབ་རྗེས་ཁེར་སྡོད་བྱས་ཡོད
པའི་ཨ་ཕའི་གམ་དུ་ལོག་ནས་ཁོ་དང་མཉམ་དུ་ལོ་གཅིག་ལ་རང་
དགར་བསྡད། ལོ་འདིའི་ནང་དུ་ཨ་ཕས་བརྩམས་ཆོས་འགའ་བརྩམས་
བྱུང་། ངས་ཁྱིམ་སྡོད་དགེ་རྒན་གྱི་གླ་དངུལ་བེད་སྤྱད་ནས་འཚོ་བ་རོལ་
བ་ཡིན།
དེའི་དུས་སུ་ངས་ད་དུང་དུས་ཚོད་དམ་འཛིན་བྱས་ནས་རང་སྦྱོང་
བྱས་ཏེ་བསྡད། ཨུ་རུ་སུའི་དབང་བསྒྱུར་འོག་གི་གྲོང་ཁྱེར་ཝཱར་སཱོ་ནས་
རང་ཉིད་ཀྱི་ཕུགས་བསམ་མངོན་འགྱུར་བྱེད་རྒྱུ་ནི་དེ་འདྲའི་ལས་སླ་
མོ་ཞིག་མ་རེད། འོན་ཀྱང་སྔོན་ཆད་ཀྱི་ཞིང་གྲོང་དང་བསྡུར་ན་གྲོང་
ཁྱེར་ཆེན་པོ་ནས་ལེགས་འགྲུབ་ཀྱི་གོ་སྐབས་ཅུང་ཟད་མང༌། དེ་ལས་
ཀྱང་དགའ་འོས་པ་ཞིག་ནི་གྲོང་ཁྱེར་འདི་ནས་ཐེངས་དང་བོར་ངས་
ཚོད་ལྟ་ཁང་དུ་སློབ་སྦྱོང་བྱ་ཐུབ་པའི་སྐལ་བ་བྱུང་། དེ་ནི་གྲོང་ཁྱེར་
སྲིད་གཞུང་གི་བདག་གཉེར་བྱེད་ཀྱིན་པའི་ཚོད་ལྟ་ཁང་ཆུང་ཆུང
ཞིག་ཡིན་ལ་ངའི་ཕ་སྤུན་ཕུ་བོ་ཞིག་ཚོད་ལྟ་ཁང་འདིའི་འགན་ཁུར་
བ་རེད། ཡིན་ནའང་རྒྱུན་པར་དགོང་མོའི་དུས་དང་གཟའ་ཉི་མའི་དུས་
སུ་མ་གཏོགས་ང་ཚོད་ལྟ་ཁང་དུ་འགྲོ་བའི་ཁོམ་ལོང་མེད་པས། ཚོད་
ལྟ་ཕལ་ཆེར་ང་རང་གཅིག་པུས་བྱེད་བཞིན་ཡོད། སློབ་དེབ་སྟེང་གི་
བྱེད་ཐབས་བེད་སྤྱད་ནས་ངས་དངོས་ལུགས་དང་རྫས་འགྱུར་གྱི་ཚོད་
ལྟ་གང་མང་བྱས་པ་ཡིན་ལ་བསམ་ཡུལ་ལས་འདས་པའི་གྲུབ་འབྲས་
ཀྱང་བྱུང་མྱོང་། སྐབས་དེ་དག་ཏུ་ངས་རང་ཉིད་ཀྱི་ཚོད་ལྟའི་འབྲས་བུ་
ལ་བལྟས་ནས་དགའ་བ་ཚད་མེད་སྐྱེས་མྱོང་ལ་མཚམས་ལན་རེར་
ཉམས་མྱོང་མེད་པའི་དབང་གིས་ཕམ་ཁ་བྱུང་བ་ལ་ཡིད་སེམས་ཀྱང་
རབ་ཏུ་སྐྱོ་མྱོང་། མྱོང་བ་འདི་དག་གིས་ང་ལ་ལེགས་འགྲུབ་ཀྱི་བརྒྱུད་
རིམ་ནི་ཀྱག་ཀྱོག་དང་དཀའ་ཚེགས་ཅན་ཞིག་ཡིན་པའི་ངེས་ཟིན་
ཐོབ་ཏུ་བཅུག་པ་མ་ཟད་ཚོད་ལྟ་རབ་དང་རིམ་པ་བརྒྱུད་ནས་ངས་རང་
ཉིད་ཀྱི་གཤིས་ཀ་དངོས་ལུགས་དང་རྫས་འགྱུར་ཚོད་ལྟ་བྱེད་པར་འོས་
པ་རྟོགས་སོང་།
དེའི་རྗེས་ནས་ངས་སློབ་ཁྲིད་ཀྱི་ལས་གནས་ཤིག་རྙེད་བྱུང་བ་མ་
ཟད། ང་རང་གྲོང་ཁྱེར་ཝཱར་སཱོའི་སློབ་སྦྱོང་རྩ་འཛུགས་ཤིག་གི་ནང་
དུ་ཞུགས་ལ་རྩ་འཛུགས་དེ་ནི་སློབ་གསོའི་བྱ་གཞག་ལ་དོ་སྣང་དང་
གཙིགས་ཆེན་བྱེད་པའི་ན་གཞོན་འགའ་ཡིས་གྲུབ་པ་ཞིག་ཡིན་
ལ༑ ཁོ་ཚོ་ལ་རང་སྟེང་གི་ཐུན་མོང་མ་ཡིན་པའི་སློབ་སྦྱོང་བྱེད་ཐབས་
ཀྱང་ཡོད། རྩ་འཛུགས་འདི་ལ་ཆབ་སྲིད་ཀྱི་ཆ་ཅུང་ཟད་འདྲེས་པ་དང་
ཚོགས་མི་ཡོངས་ནས་སྤྱི་ཚོགས་ལ་ཞབས་འདེགས་ཞུ་བ་དང་མེས་
རྒྱལ་ལ་ཞབས་འདེགས་ཞུ་བའི་རྩ་དོན་འདི་གཉིས་རང་གི་འོས་འགན་
དུ་བརྩི་དགོས་པའི་སྒྲིག་ལམ་བཟོས་ཡོད།
ཐེངས་ཤིག་གསོལ་སྟོན་སྟེང་དུ་ན་གཞོན་ཞིག་གིས་བཤད་རྒྱུར།
མེས་རྒྱལ་གྱི་མ་འོངས་པ་ནི་མི་དམངས་ཀྱི་ཤེས་ཡོན་གྱི་ཆུ་ཚད་མཐོ་
རུ་འདེགས་རྒྱུ་དང་སྤྱི་ཚོགས་སྤྱིའི་ཀུན་སྤྱོད་ཡར་སྐུལ་གྱི་བྱ་གཞག་
ལ་རག་ལས་ཡོད། ལས་འདི་གཉིས་ལ་དམ་པོར་ཞུགས་ན་ད་གཟོད་ང་
ཚོའི་མེས་རྒྱལ་གྱིས་ཀྱང་འཛམ་བུའི་གླིང་གི་རྒྱལ་ཁབ་མང་བོའི་གྲས་
ནས་མགོ་དགྱེ་ཐུབ། དེ་བས་ད་ལྟ་ང་ཚོའི་འོས་འགན་གཙོ་བོ་ནི་སློབ་
སྦྱོང་ལ་འབད་པ་བྱེད་རྒྱུ་དེ་ཡིན་པར་མ་ཟད་ཁོམ་སྐབས་དང་དུས་ཚོད་
ཡོད་ན་བཟོ་བ་དང་ཞིང་བ་རྣམས་ལ་ཤེས་ཡོན་དར་སྤེལ་བྱ་རྒྱུ་རེད་
ཅེས་བཤད་བྱུང་།
གཏམ་འདི་ལ་རྐྱེན་བྱས་ནས་ང་ཚོས་མཚན་མོ་རྟག་པར་མང་
ཚོགས་ལ་རང་ཉིད་བྱང་ཆ་ཡོད་པའི་ཤེས་ཡོན་དག་འཆད་ཁྲིད་བྱེད
རྒྱུར་གཅིག་མཐུན་གྱིས་ཐག་བཅད། རྩ་འཛུགས་འདི་ནི་གསང་བའི་
རང་བཞིན་ཅན་གྱི་རྩ་འཛུགས་ཤིག་ཡིན་པས་བྱ་བ་སྒྲུབ་སྐབས་
དཀའ་ཁག་མང་བོར་འཕྲད་སྲིད། དུས་ད་ལྟ་ཡིན་ནའང་རྩ་འཛུགས་
འདིའི་ཚོགས་མི་རྣམས་ཀྱིས་མེས་རྒྱལ་དང་སྤྱི་ཚོགས་ཡོངས་ལ་ཕན་
ཐོགས་པའི་ལས་ཀ་གཉེར་བཞིན་ཡོད་པར་ང་རང་ཡིད་ཆེས་བརྟན་པོ་
ཡོད་པར་མ་ཟད།
ད་བར་དུ་སྤྲོ་སྣང་ཚད་མེད་སྦྱིན་མྱོང་བའི་རྩ་འཛུགས་འདིས་ང
ལ་བག་ཆགས་ཟབ་མོ་བཞག་ཡོད། སྐབས་དེའི་ཕན་ཚུན་ལ་རོགས་
རམ་བྱེད་པ་དང་ཐུགས་ཁུར་བྱས་པའི་རྣམ་པ་དེ་དག་ད་ལྟ་ཕྱིར་དྲན་
རཱེ་བྱས་ན་ང་ལ་སེམས་འགུལ་ཐེབས། མ་དངུལ་གྱིས་མི་འདང་བའི་
རྐྱེན་གྱིས་རྩ་འཛུགས་འདི་ལ་ལེགས་འབྲས་ཆེན་པོ་བྱུང་མེད་ནའང་།ད་
ལྟ་བསམ་ན་སྐབས་དེར་ང་ཚོར་སེམས་ཤུགས་དེ་འདྲ་ལྡན་པ་ནི་ཕོའོ་
ལན་ཏྟིའི་སྤྱི་ཚོགས་ཡར་སྐུལ་གྱི་ཐབས་ལམ་ཉག་གཅིག་ཡིན་པར་ང་
ལ་གཞི་ནས་ཡིད་ཆེས་ཡོད། གལ་སྲིད་སྤྱི་ཚོགས་གང་དེའི་མི་མཐའ་
དག་ལ་སློབ་གསོ་མྱོང་བའི་སྐལ་བ་ཆད་པ་ཡིན་ན་ཀུན་སྤྱོད་ལྡན་པའི་
འཆམ་མཐུན་གྱི་སྤྱི་ཚོགས་ཤིག་འབྱུང་རྒྱུ་ཡོད་ས་མ་རེད། ཀུན་སྤྱོད་
ལྡན་པའི་སྤྱི་ཚོགས་ཤིག་མངོན་འགྱུར་བྱེད་ཆེད་མི་སོ་སོས་རང་ཉིད་
ལེགས་བཅོས་གཏོང་དགོས་པ་དང་མཉམ་དུ་སྤྱི་ཚོགས་ཀྱི་འགན་འཁྲི་
དང་ལེན་བྱས་ནས་རང་ནུས་ཅི་ཡོད་ཀྱིས་བྱ་བ་སྒྲུབ་དགོས་པ་རེད།
དེར་མ་ཟད་གཞན་ཕན་གྱི་ལྷག་བསམ་བཅིངས་ནས་མི་གཞན་པར་
རོགས་རམ་བྱེད་དགོས། དེ་ལྟར་བྱས་ན་ད་གཟོད་རང་ཉིད་ཀྱི་ཚེ་སྲོག་
ལ་དེ་བས་ཀྱང་རིན་ཐང་ལྡན་པ་ཡོང་ཐུབ།
སྐབས་དེའི་མྱོང་བརྒྱུད་ཀྱིས་ངའི་མ་འོངས་པའི་སློབ་གཉེར་གྱི་
འདུན་པ་ལ་ཤུགས་བསྣན། ངེད་ཚང་གི་འབྱོར་བ་ཞན་ནའང་ཨ་ཕས་
བདག་ལ་བརྩེ་བའི་ལྷག་བསམ་བཅངས་ནས་བདག་གི་ཕུགས་བསམ་
མངོན་འགྱུར་བྱ་ཆེད་རོགས་རམ་གནང་ཞིང་། ཨ་ཅེས་གྲོང་ཁྱེར་ཕ་
རཱེ་སི་ནས་གཉེན་སྒྲིག་བྱས་མ་ཐག་ང་རང་མྱུར་ཏུ་དེ་རུ་སློབ་གཉེར་ལ་
འགྲོ་རྒྱུའི་སེམས་ཐག་བཅད། ནམ་ཞིག་གི་ཚེ་ན་ང་རང་སློབ་མཐར་
ཕྱིན་ཏེ་སླར་ཡང་ཨ་ཕ་དང་ལྷན་འཛོམས་བྱུང་བར་རཱེ་སྨོན་བརྒྱབ་
པ་ཡིན་མོད། འོན་ཀྱང་རྗེས་སུ་ངས་གྲོང་ཁྱེར་ཕ་རཱེ་སི་རུ་གཉེན་སྒྲིག་
བྱས་པ་ནས་བཟུང་ཕྱིར་ཨ་ཕའི་གམ་དུ་ལོག་མ་ཐུབ། ང་རང་ཚན་
རིག་ཞིབ་འཇུག་གི་ལས་ལ་འཇུག་རྒྱུ་ནི་ཨ་ཕ་ལགས་ཀྱི་གཞོན་དུས་
ཀྱི་རཱེ་འདུན་ཡིན་ལ་རྗེས་སུ་ཁོས་ང་རང་ཧྥ་རན་སི་ནས་ཞིབ་འཇུག་གི་
ཕྱོགས་ལ་ལག་རྗེས་ཆེན་པོ་ཐོབ་པར་གསན་ནས་ཐག་རིང་ཕོའོ་ལན་
ཏྟིའི་ཡུལ་ནས་དགའ་སྤྲོ་ཚད་མེད་སྐྱེས་ཡོད་ཟེར། ཨ་ཕའི་ལྷག་བསམ་
ཟོལ་མེད་དེ་ངས་ནམ་ཡིན་ཡང་བརྗེད་ཐབས་བྲལ། རྗེས་སུ་ཕ་ལགས་
ཀྱིས་ཕུ་བོའི་གམ་ནས་ཁོང་གི་ཚ་བོ་རྣམས་ལ་གཅེས་སྐྱོང་བྱས་ནས་
བསྡད། ཡིན་ནའང༡༩༠༢ལོར་དགུང་ལོ་བདུན་བཅུ་ལ་སོན་པའི་ཨ་ཕ་
ང་ཚོ་དང་གཏན་དུ་ཁ་བྲལ།
༡༨༩༡ལོའི་ཟླ༡༡པ་སྟེ་ང་རང་ལོ་ཉེར་བཞི་ལ་སོན་སྐབས་ལོ་མང་
བོར་བཅངས་པའི་ཕུགས་བསམ་མངོན་དུ་གྱུར།
ང་རང་གྲོང་ཁྱེར་ཕ་རཱེ་སི་རུ་སླེབས་སྐབས་ངའི་ཨ་ཅེ་བཟའ་ཟླ་
གཉིས་ཀྱིས་ཐུགས་ཁུར་དང་དགའ་བསུ་བྱས་མོད། ཁོ་བཟའ་ཟླ་གཉིས་
གྲོང་ཁྱེར་ཕ་རཱེ་སིའི་མཐའ་སྐོར་དུ་བསྡད་ཡོད་པས་ངའི་སློབ་གཉེར་
བྱེད་ས་དང་བར་ཐག་ཧ་ཅང་རིང་། དེ་བས་ང་རང་སློབ་གྲྭ་དང་ཐག་
ཉེ་ས་ཞིག་ནས་བསྡད་དེ་སློབ་སྦྱོང་ལ་ཧུར་ཐག་བྱ་དགོས་བསམ་ནས་
ཟླ་འགའི་རྗེས་སུ་ངས་འདུག་ས་གཞན་ཞིག་བཙལ་ཏེ་དེ་རུ་བསྡད་པ་
ཡིན། ཕོའོ་ལན་བྷི་ནས་ཐོན་པའི་སློབ་མ་ཚོ་དང་འདྲ་བར་ངས་ཀྱང་ཅ་
ལག་སོགས་ཧ་ཅང་ཉུང་བའི་ཁང་བ་ཆུང་ཆུང་ཞིག་གླས་ནས་དཀའ་
ཁག་གང་མང་མྱངས་ཏེ་ལོ་བཞི་རིང་ལ་སློབ་གཉེར་བྱས་པ་ཡིན།
ལོ་བཞིའི་རིང་གི་ངས་སློབ་སྦྱོང་གི་གྲུབ་འབྲས་དག་གཅིག་
གཅིག་གཉིས་གཉིས་ཀྱིས་བཤད་མི་ནུས་མོད། འོན་ཀྱང་ངས་བློ་
གཅིག་སེམས་གཅིག་གིས་སློབ་སྦྱོང་ལ་འབད་པ་བྱས་པ་ཡིན། ནམ་
རྒྱུན་གྱི་འཚོ་བའི་ཁྲོད་དུ་ང་ལ་མ་དངུལ་གྱི་གསོག་འཇོག་ཉུང་བའི་
ཁར་གཉེན་ཉེ་ཚོ་ལའང་རོགས་རམ་བྱེད་པའི་ཆ་རྐྱེན་མི་ལྡན་པས་
དཀའ་ལས་ཧ་ཅང་མང་བོ་མྱངས་མོད། སློབ་སྦྱོང་ལ་ཡར་ཐོན་ཡོད་
པས་ང་ཡི་སེམས་པ་སྤྲོ་བས་ཁེངས། འོན་ཀྱང་སྐབས་དེར་ང་རང་
གཅིག་པུ་གནས་ཚུལ་དེ་འདྲའི་འོག་ཏུ་ཚུད་ཡོད་པ་ཞིག་གཏན་ནས་
མ་ཡིན་པར་ངས་ཤེས་གསལ་ལྟར་ན་ཕོའོ་ལན་བྷི་རྒྱལ་ཁབ་ནས་ཐོན་
པའི་སློབ་གཉེར་བ་མང་བོ་ཞིག་གི་གནས་ཚུལ་ང་དང་ཁྱད་པར་ཆེན་
པོ་མེད། ང་རང་གི་འདུག་ཁང་དེ་ཁང་བརྩེགས་ཆེས་མཐོ་སར་ཡོད་
ཕྱིར་དགུན་ཁར་གྲང་ངར་ཧ་ཅང་ཆེ་ལ། ཁང་བའི་ནང་གི་ཐབ་ཀ་ཆུང་
བ་རྡོ་སོལ་གྱིས་མི་འདང་བས་ཁང་བའི་ནང་དུ་འཁྱགས་ནས་མི་བཟོད།
དེ་བས་མཚན་མོར་གཉིད་ཁུག་པའི་ཆེད་དུ་ངས་རང་གི་ལྭ་བ་ཡོད་
ཚད་མལ་གོས་ཀྱི་སྟེང་དུ་གཡོགས་ཤིང་། འདི་འདྲ་བའི་ཁང་བ་ཐབས་
རྡུགས་ཤིག་གི་ནང་ནས་ངས་ཐབ་ཀ་ཆུང་ཆུང་དེ་དང་ཅ་ལག་འགའ་
ཤས་ཀྱིས་ཟ་མ་བཟོས་པ་ཡིན་ལ། དུས་ཚོད་དང་སྒོར་མོ་གྲོན་ཆུང་
བྱེད་ཆེད་ངས་རྒྱུན་པར་བག་ལེབ་དང་། ཁོ་ཧྥེ་ཇ་ཕོར་གང་རཱེ་དང་། བྱ་
སྒོང་འགའ་དང་སིལ་ཏོག་ཉུང་ངུ་ཙམ་བསྟེན་པ་ཡིན། ང་རང་གཅིག་
པུས་ཁྱིམ་ལས་ཚང་མ་ལས་པ་ཡིན་ལ་མི་གཞན་པའི་རོགས་རམ་
ཅུང་ཙམ་ཡང་བྱས་མ་མྱོང་། ཐ་ན་རྡོ་སོལ་ལེན་དགོས་ནའང་ང་རང་
གཅིག་པུ་ཁང་བརྩེགས་དྲུག་པའི་བར་དུ་ཡར་རྒྱུག་མར་རྒྱུག་བྱས་
ནས་བླངས་པ་ཡིན།
མི་གཞན་པའི་མིག་ལམ་དུ་ངའི་འཚོ་བ་ནི་ཐབས་རྡུགས་ཤིག་
རེད་བསམ་ནའང་ང་རང་ཉིད་སློབ་སྦྱོང་ལ་མགོ་འཁོར་ནས་དེ་འདྲ་
ཞིག་རེད་འདོད་མ་མྱོང་། འཚོ་བའི་བརྒྱུད་རིམ་འདི་འདྲ་བའི་ཁྲོད་
ནས་ངས་རང་དབང་དང་རང་ཚུགས་ཐུབ་པའི་གཤིས་ཀ་སོགས་ནི་
ཤིན་ཏུ་རིན་ཐང་ལྡན་པར་འདོད་ལ། གྲོང་ཁྱེར་ཕ་རཱེ་སི་ནས་ང་རང་
གཅིག་པུ་ནི་གྲགས་འགུལ་ཅི་ཡང་མེད་པར་རང་ཉིད་ཀྱི་འཇིག་རྟེན་
ཆུང་ཆུང་དེ་གར་ཆགས་ཡོད། ང་ལ་ས་ཆ་དེར་ཉེ་དུ་མེད་ལ་གྲོགས་པོ་
ཡང་མེད་ནའང་ང་རང་སེམས་ཤུགས་ཆག་འགྲོ་བའི་གནས་སུ་ལྷུང་
མ་མྱོང་། མཚམས་ལན་རེར་ཁེར་རྐྱང་གི་དབང་གིས་གློ་བུར་དུ་སུན་
སྣང་སྐྱེས་ཡོང་ནའང་ངས་སེམས་ཁམས་ལྷོད་ལ་བབས་ཏེ་ཁེར་རྐྱང་
དང་སྐྱོ་སྡུག་གི་སྣང་བ་ཡུན་ཐུང་ངུ་ཙམ་ནས་ཡལ་བར་བྱས།
སློབ་སྦྱོང་གི་ཕྱོགས་ལ་དཀའ་ཁག་ཆེན་པོ་མྱང་དགོས་བྱུང་།ལྷག་
པར་དུ་ཆེས་ཐོག་མར་དཀའ་ལས་ཁག་པོ་བྱུང༌། དེ་བས་ངས་སྟོབས་
ཤུགས་ཡོད་ཚད་སློབ་སྦྱོང་གི་ཕྱོགས་ལ་བཏང་བ་ཡིན། དོན་དངོས་
སུ་ངས་སྔོན་ཆད་ཀྱི་རྨང་གཞིའི་ཤེས་བྱ་དག་ཀྱང་ཕལ་ཆེར་རང་སྦྱོང་
བྱས་ནས་ཡོང་བ་ཡིན་པས་ཧྥ་རན་སིའི་སློབ་གྲོགས་ཚོ་དང་བསྡུར་
ཐབས་ཡེ་ནས་མེད། ནང་སྒོས་སུ་ངའི་གྲངས་རིག་གི་རྨང་གཞིའི་ཤེས་
བྱ་ཧ་ཅང་ཞན་པའི་རྐྱེན་གྱིས་ངས་འབད་པ་ལྷོད་མེད་ཀྱིས་རང་གི་མི་
ཤེས་ས་དང་མི་འདང་ས་ཇེ་ལེགས་སུ་བཏང་བ་ཡིན་ལ། ཉིན་དཀར་ང་
རང་སློབ་ཁང་དང་ཚོད་ལྟ་ཁང་། ད་དུང་དཔེ་མཛོད་ཁང་གསུམ་ཀའི་
བར་ན་བྲེལ་བ་ཆེ་ཞིང་དགོང་མོར་རང་གི་འདུག་ཁང་ནས་རྒྱུན་པར་
མཚན་གུང་བར་དུ་སློབ་སྦྱོང་ལ་བརྩོན་ནས་བསྡད་པ་ཡིན། མཚམས་
རཱེ་རེར་ཤེས་བྱ་གསར་བ་རཱེ་ཤེས་པར་གྱུར་ན་ང་རང་དགའ་དྲགས་
ནས་སེམས་པ་ཧ་ཅང་སྐྱིད། ཚན་རིག་གི་གསང་བ་ནི་ངའི་མདུན་དུ་
འཇིག་རྟེན་གསར་བ་ཞིག་བཀྲམ་པ་ཇི་བཞིན་རང་རྟོག་གིས་སློབ་སྦྱོང་
བྱས་པ་དང་ལག་ལེན་བྱས་པ་ཡིན་པས། ངའི་སྤྲོ་སེམས་ཐམས་ཅད་དེ་
ནས་སྐྱེས་ཤིང་མོས་པ་ཐམས་ཅད་དེ་ལ་ཕྱོགས།
དང་ཐོག་གྲོང་ཁྱེར་ཕ་རཱེ་སི་ནས་ཐོན་མ་ཐག་ཏུ་ང་རང་སྐད་
ཆ་བཤད་རྒྱུར་མི་དགའ་ལ་རིག་རིག་ཐུག་ཐུག་ལ་ངོ་གནོངས་པར་
གྱུར། འོན་ཀྱང་ཡུན་རིང་མ་འགོར་བར་ངས་སློབ་གྲོགས་ཚང་མ་
སློབ་སྦྱོང་ལ་བཟང་བ་དང་ཀུན་ལ་བྱམས་པས་ཁོ་ཚོ་དང་འགྲོགས་
ནས་སློབ་སྦྱོང་ལ་མཉམ་ཞུགས་བྱས་པ་ཡིན་ལ། སློབ་གྲོགས་ཚོ་དང་
འཆམ་མཐུན་གྱིས་འགྲོགས་པའི་གོ་རིམ་ཁྲོད་དུ་ཁོ་ཚོས་ང་ལ་དགའ་
སྤྲོའི་བག་ཆགས་ཟབ་མོ་བཞག་པས་ང་རང་སློབ་སྦྱོང་ལ་དེ་བས་ཀྱང་
དུངས་པ་བསྐྱེད།
ངའི་ཆེད་སྦྱོང་སྡེ་ཁག་དེའི་ནང་དུ་རྒྱལ་ཁབ་ཕོའོ་ལན་བྷི་ནས་
ཡོང་བའི་སློབ་གཉེར་བ་མེད་མོད།ང་རང་ཕོའོ་ལན་ཏྟིའི་ཕྱི་སྡོད་རིགས་
གཅིག་སྤུན་ཟླའི་རྩ་འཛུགས་ཤིག་དང་འབྲེལ་བ་ཤིན་ཏུ་ཟབ་པས།རྒྱུན་
དུ་ཁོ་ཚོས་ཁང་ཆུང་ཞིག་ཏུ་བསྡུས་པའི་འཚོགས་པའི་གྲོས་ཚོགས་སུ་
ཞུགས་ཏེ་མེས་རྒྱལ་གྱི་གནད་དོན་སྣ་ཚོགས་ལ་བགྲོ་གླེང་བྱས་ཤིང་
ང་ཚོས་རང་གི་མེས་རྒྱལ་ལ་གདུང་སེམས་མཉམ་བསྐྱེད་བྱས་པ་ཡིན།
མཚམས་ལན་རེར་མཉམ་དུ་འཆམ་འཆམ་དུ་སོང་བ་ཡིན་ལ། ཡང་
མཚམས་ལན་རེར་སྤྱི་བྱིངས་ཀྱི་ཚོགས་ཆེན་ལ་ཞུགས་ནས་ཆབ་སྲིད་
ལ་དོ་སྣང་ཆེན་པོ་བྱས་པ་ཡིན། འོན་ཀྱང་སློབ་སྐབས་དང་བོ་མཇུག་
རྫོགས་ལ་ཉེ་བའི་སྐབས་དེར་ངས་སྟོབས་ཤུགས་ཡོད་དགུ་སློབ་སྦྱོང་
གི་ཕྱོགས་ལ་བཏང་ན་འགྲིག་བསམ་ནས་ཚོགས་པ་ཆུང་ཆུང་འདི་
ལས་ཕྱིར་མི་འབུད་ཀ་མེད་བྱུང་། དབྱར་གནང་དང་དགུན་གནང་གི་
སྐབས་སུའང་ངས་ཁང་ཆུང་ནས་གྲངས་རིག་གི་སྐོར་ལ་རང་སྦྱོང་ནན་
མོ་བྱས།
མི་ལ་བརྩོན་འགྲུས་ལྡན་གྱུར་ན། །འཇིག་རྟེན་འདི་ན་དཀའ་བ་
མེད། །ཅེས་པའི་དཔེ་ཇི་བཞིན། ངས་དུས་ཡུན་རིང་བོར་སློབ་སྦྱོང་ལ་
འབད་པ་བྱས་མཐར་འབྲས་བུ་བཟང་བོ་བྱུང་སྟེ་ཆུ་ཚད་དམའ་བའི་
གནས་ཚུལ་དེ་བདེ་བླག་ངང་སེལ་བར་མ་ཟད། སློབ་གྲོགས་ཚོ་དང
མཉམ་དུ་རྒྱུགས་ལེན་པའི་གོ་སྐབས་ཀྱང་ཐོབ། ༡༨༩༣ལོར་ངས་ཕུལ་
དུ་བྱུང་བའི་སྦྱངས་འབྲས་བླངས་ནས་དངོས་ལུགས་རིག་པའི་མཐར་
ཕྱིན་ཡིག་རྒྱུགས་ལ་ལེགས་པར་བླངས། ༡༨༩༤ ལོར་གྲངས་རིག་གི་
མཐར་ཕྱིན་རྒྱུགས་ལེན་པའི་སྐབས་སུ་ངའི་སྦྱངས་འབྲས་ཅུང་བཟང་
བའི་ཚད་ཐིག་ལ་ཐོན། སྦྱངས་འབྲས་འདི་ཚོ་ལ་ང་རང་ཤིན་ཏུ་ཡིད་
ཚིམ་ཡོད།
རྗེས་སུ་ངའི་ཨ་ཅེ་ཡི་ཁྱོ་གས་ངས་དུས་དེར་ཧུར་བརྩོན་གྱིས་
སློབ་སྦྱོང་བྱས་པའི་གནས་ཚུལ་ཡང་ཡང་ལབ་གླེང་བྱེད་སྐབས་དེ་ནི་
ངའི་མི་ཚེ་ཧྲིལ་བོའི་ནང་གི་ཆེས་དཔའ་ངར་ལྡན་ཞིང་བརྟན་ཚུགས་
ཀྱི་ལོ་ཟླ་རེད་ཟེར། ང་ལ་མཚོན་ན་དཀའ་བ་བརྒྱ་ཕྲག་གདོང་གིས་
བསུས་པའི་དུས་དེ་ནི་ངའི་མི་ཚེའི་ནང་གི་ཆེས་ཕྱིར་དྲན་གྱི་རིན་ཐང་
ལྡན་པའི་དུས་ཚོད་ཅིག་ལ་རྩི་བཞིན་ཡོད། དུས་དེར་ང་རང་གཅིག་པུ་
གཉིད་ཆག་ཟས་བརྗེད་ཀྱིས་ཚོད་ལྟ་ལ་ཞུགས་པ་དང་། ད་ལྟ་དངོས་
སུ་ཚན་རིག་ཞིབ་འཇུག་གི་བྱ་བ་གཉེར་ཐུབ་རྒྱུ་བྱུང་བ་འདི་ངས་དུས་
ཡུན་རིང་བོར་བཟུང་བའི་རཱེ་བ་ཡིན་ནོ། །
༡༨༩༤ལོའི་ཉིན་མོ་ཞིག་ལ་ང་རང་ཕཱེར་ཁེ་ཡཱ་རཱེ་ལ་འཕྲད་སོང་།
ཕོའོ་ལན་བྷི་ནས་སྐྱེས་ཤིང་ཧྥེ་རཱེ་པཱོ་སློབ་ཆེན་གྱི་སློབ་དཔོན་ཆེན་མོའི་
འགན་བཞེས་ཡོད་པའི་དགེ་རྒན་ཞིག་གིས་ང་ལ་ཁ་པར་བཏང་ནས་
ཁོ་ཚང་ལ་ཕེབས་པར་གདན་འདྲེན་ཞུས། དེ་ཡི་གྲས་སུ་ང་མ་གཏོགས་
ད་དུང་ཁོར་ཧ་ཅང་གསལ་ཆ་ཡོད་པའི་ཧྥ་རན་སིའི་ན་གཞོན་དངོས
ལུགས་རིག་པ་བ་ཞིག་ཀྱང་ཡོད། དགེ་རྒན་ཁོང་གིས་ན་གཞོན་དངོས་
ལུགས་རིག་པ་བ་འདི་ལ་བསྟོད་པ་གང་མང་བྱས་བྱུང་། ངས་ཉིན་དེར་
སློབ་དཔོན་ཚང་གི་ནང་ནས་ན་གཞོན་དེ་མཐོང་དུས་ཁོ་ཏག་ཏག་
ཉེ་ཕྱོགས་སུ་ཡོད་པའི་ཧྥ་རན་སིའི་རྣམ་པ་ཅན་གྱི་སྒེའུ་ཁུང་ཞིག་གི་
གམ་ན་ལངས་ནས་བསྡད་ཡོད་པ་དང་། ཁོ་རང་ནི་སྒེའུ་ཁུང་གི་ཤེལ་
ངོས་ལ་རི་མོ་དངོས་བྲིས་མ་ཞིག་སྦྱར་ཡོད་པ་དང་འདྲ། ཁོའི་གཟུགས་
རིང་ཞིང་སྐྲ་མདོག་དམར་ལ་སྐྱ་བོ་འདྲེས་ཡོད། མིག་ཆེན་པོ་ཆ་གཅིག་
དེ་དྭངས་ཤིང་འོད་མདངས་ཀྱིས་ཁེངས་ཡོད། ཁོའི་བཟོ་ལྟ་ལ་ཉམས་
འགྱུར་ལྡན་ཞིང་ཞལ་རས་འཛུམ་ཞིང་དང་བྱམས་བརྩེ་ཡི་མདངས་
ཤིག་ཤར་ཡོད། ཐོག་མར་ཁོ་མཐོང་བ་ཙམ་གྱིས་ངས་ད་དུང་ཁོ་རང་
བསམ་གཞིག་གི་ཀློང་ལ་ཚུད་ཡོད་པའི་མི་བསམ་བློ་བ་ཞིག་ཡིན་
པར་འདོད། ཁོས་ང་ལ་ལྷད་མེད་ཀྱི་རྣམ་འགྱུར་ཞིག་བསྟན་པ་དེས་
ང་ལ་ཞེན་ཆགས་ཡོད་པ་དང་འདྲ། ཐེངས་དང་བོ་ངོ་འཕྲད་པའི་རྗེས
ནས་ཁོས་ང་ལ་ཡང་བསྐྱར་ངོ་འཕྲད་ནས་གྲངས་རིག་དང་སྤྱི་ཚོགས་
ཀྱི་གནད་དོན་སྣ་ཚོགས་ལ་མུ་མཐུད་དུ་བགྲོ་གླེང་བྱ་རྒྱུའི་རཱེ་བ་བཏོན།
གནད་དོན་མང་བོ་ཞིག་ལ་ངེད་གཉིས་ཀྱི་ལྟ་ཚུལ་གཅིག་མཚུངས
ཡིན་པ་དང་གཅིག་མཐུན་གྱི་གཏམ་མང་བོ་བཤད།
དེའི་རྗེས་ནས་ཁོ་རང་ངའི་སློབ་གྲྭའི་ཉལ་ཁང་དུ་ང་ལ་ངོ་ཐུག་
པར་ཡོང་ལ། ག་ལེ་ག་ལེར་ངེད་གཉིས་བློས་མཐུན་གྱི་གྲོགས་པོར་
གྱུར། ཁོས་ང་ལ་ཁོའི་ཉིན་རེའི་བྱ་བའི་གནས་ཚུལ་དང་ཞིབ་འཇུག་
གི་གནས་ཚུལ། ད་དུང་ཕུགས་འདུན་དང་དམ་བཅའ་ཚང་མ་བཤད།
ཡུན་རིང་མ་འགོར་བར་ཁོས་ང་ལ་རྗེས་ཕྱོགས་མཉམ་དུ་འཚོ་བ་རོལ་
རྒྱུ་དང་ལྷན་གཅིག་ཏུ་ཚན་རིག་ལ་ཕུགས་འདུན་བཅངས་ནས་བརྩོན་
ལེན་བྱ་ཞེས་པའི་རཱེ་བ་འཏོན། འོན་ཀྱང་མགོ་བརྩམས་མ་ཐག་ཏུ་ངས་
ད་དུང་སེམས་ཐག་གཅོད་མ་ཐུབ། རྒྱུ་མཚན་ནི་གལ་སྲིད་ངས་དེ་འདྲ
བྱས་ན་ང་རང་ངེས་པར་དུ་རང་གི་མེས་རྒྱལ་དང་བཟའ་མི་ཚོ་དང་
གཏན་དུ་ཁ་བྲལ་དགོས་པ་རེད་འདོད།
དབྱར་གནང་གི་དུས་ལ་སླེབས་པ་ན་ང་རང་ཕོའོ་ལན་བྷི་ལ་ལོག་
པ་ཡིན། དེའི་དུས་ངས་ད་དུང་གྲོང་ཁྱེར་ཕ་རཱེ་སི་ལ་ལོག་མིན་ཐག་
གིས་བཅད་མེད། འོན་ཀྱང་ལོ་དེའི་དབྱར་ཁར་ང་རང་ཡང་བསྐྱར་ཕ་
རཱེ་སི་ལ་ལོག་པ་དང་ཕ་རཱེ་སི་གྲོང་ཁྱེར་གྱི་དངོས་ལུགས་ཚོད་ལྟ་ཚོད་
ལྟ་ཁང་ཞིག་ལ་སོང་ནས་འབུམ་རམས་པའི་དཔྱད་རྩོམ་ལ་གྲ་སྒྲིག
བྱེད་དགོས་པའི་རྐྱེན་གྱིས་ཚོད་ལྟའི་ཞིབ་འཇུག་གི་ལས་གཞི་མགོ་
བརྩམས།
ངས་ཡང་བསྐྱར་ཕཱེར་ཁེ་ཡཱ་རཱེ་འཕྲད་དེ་ཚན་རིག་ཚོད་ལྟའི་ལས་
ལ་འཇུག་དགོས་པས་མཉམ་འཛོམས་ཀྱི་སྐལ་བ་མང་བོ་ཐོབ་པར་མ་
ཟད་ངེད་གཉིས་ཀྱི་མཛའ་བརྩེའང་ཇེ་བརྟན་དུ་སོང་། ངེད་གཉིས་ཕན་
ཚུན་ལ་བརྩེ་སེམས་ཟབ་མོ་ཆགས་པ་སུས་ཀྱང་ཚབ་བྱེད་མི་ནུས་
པ་རྟོགས་ནས་ཉིན་བཟང་སྐལ་བཟང་ཞིག་བདམས་ནས༡༨༩༥ལོའི་
ཟླ༧པར་གཉེན་སྒྲིག་བྱས་པ་ཡིན།
དུས་དེར་ཏག་ཏག་ལ་ཕཱེར་ཁེ་ཡཱ་རཱེ་ལ་འབུམ་རམས་པའི་མཚན་
རྟགས་ཐོབ་ཡོད་པ་དང་གྲོང་ཁྱེར་ཕ་རཱེ་སི་ཡི་དངོས་ལུགས་དང་རྫས་འགྱུར་
གྱི་སློབ་གྲྭ་ཞིག་ན་གདན་ཞུའི་དགེ་རྒན་གྱི་འགན་བཞེས་ཡོད།ཁོ་རང་ལོ་སོ་
དྲུག་ལ་ཐོན་དུས་རྒྱལ་ཁབ་ཕྱི་ནང་ཀུན་ཏུ་སྐད་གྲགས་ཆེ་བའི་དངོས་ལུགས་
རིག་པ་བ་ཞིག་ཏུ་གྱུར། འོན་ཀྱང་ཁོས་རང་གི་གོ་གནས་དང་ཡོངས་འབབ་
བཅས་ལ་དོ་སྣང་དེ་འདྲ་མ་བྱས་པས་ཁོའི་དཔལ་འབྱོར་གྱི་ཆ་རྐྱེན་དེ་འདྲ་
བཟང་རྒྱུ་མེད་ལ། གཉེན་སྒྲིག་མ་བྱས་གོང་ཁོ་རང་གྲོང་ཁྱེར་ཕ་རཱེ་སི་ཡི་གྲོང་
གསེབ་ཅིག་ཏུ་ཁོའི་ཕ་མ་གཉིས་དང་མཉམ་དུ་འཚོ་བ་རོལ་ཞིང་། ཁོ་རང་
རྒན་ལ་གུས་ཞེན་ཆེ་བའི་མི་ཞིག་ཡིན་ལ། དང་ཐོག་ཁོས་ང་ལ་ཁོའི་ཡབ་
ཡུམ་གཉིས་གླེང་བའི་སྐབས་སུ་ཕ་བཟང་མ་བྱམས་ཞེས་བསྔགས་བརྗོད་
བྱས་མྱོང་པ་ཡང་དོན་དངོས་དང་མཐུན་པ་རེད། ཁོའི་ཕ་ལགས་ནི་ཉམས་
མྱོང་ཕུན་སུམ་ཚོགས་པའི་དངོས་ལུགས་རིག་པ་བ་ཞིག་ཡིན་པ་དང་ཁོག་
རྒྱ་ཆེ་ཞིང་རང་ཚུགས་ཡོད་པའི་མི་ཞིག་ཡིན། ཁོའི་མ་ཡུམ་ནི་ངང་རྒྱུད་
བཟང་ཞིང་བུ་ཕྲུག་གཉོར་སྐྱོང་དང་ཁྱིམ་ལས་ལ་གཞོལ་བའི་ཁྱིམ་བདག་
མ་དཀྱུས་མ་ཞིག་ཡིན། ཁོའི་ཕུ་བོ་ནི་མོན་པཱོ་ལེར་སློབ་ཆེན་གྱི་སློབ་དཔོན་
ཞིག་ཡིན་ལ་གཅེན་གཅུང་གཉིས་ཀའི་བརྩེ་བ་ཧ་ཅང་ཟབ་པ་དང་ཕཱོར་
ལགས་ཁོའི་གཅེན་པོ་ལ་ཧ་ཅང་གུས་ཞེན་ཆེ། འདི་འདྲའི་ཡག་ཐོག་རྒྱན་
བརྩེགས་ཀྱི་ཁྱིམ་ཚང་ཞིག་ལ་གཉེན་སྣེ་འཛིན་ཐུབ་སོང་བ་ནི་ངའི་བསོད་
ནམས་ཡིན་པ་དང་། ང་ལ་ཡང་ཁྱིམ་ཚང་འདིའི་བཟའ་མི་ཡོངས་ཀྱི་ལྷག་
བསམ་རྣམ་དག་གིས་དགའ་བསུ་ཐོབ།
ངེད་གཉིས་ཀྱི་གཉེན་སྟོན་ཧ་ཅང་སྟབས་བདེ་ཡིན་པས་ཆེད་དུ་གཉེན་
སྒྲིག་གི་ལྭ་བ་སོགས་བཟོས་མེད། གཉེན་སྟོན་ལ་ཞུགས་མཁན་ཡང་གྲོགས་
པོ་དང་ཉེ་འཁོར་འགའ་མ་གཏོགས་མེད་མོད། ཤིན་ཏུ་དགའ་འོས་པ་ཞིག་ལ་
ངའི་ཨ་ཕ་དང་ཨ་ཅེ་འབྲིང་བོ་གཉིས་ཀ་མེས་རྒྱལ་ནས་ཆེད་དུ་ངའི་གཉེན་
སྟོན་ལ་ཕེབས་བྱུང་།
ང་དང་ངའི་ཁྱོ་ག་ཕཱེར་གཉིས་ཀྱིས་ལྷིང་འཇགས་ཀྱི་ཁང་ཁྱིམ་ཞིག་ནས་
གཞིས་ཚུགས་རྒྱུ་དང་བྱ་བར་འབད་བརྩོན་བྱེད་རྒྱུ་མ་གཏོགས་གཞན་པའི་
རཱེ་བ་ཅི་ཡང་བཅངས་མེད། ཡང་དགའ་འོས་པ་ཞིག་ལ་ངེད་གཉིས་ཀྱིས་ཁང་
མིག་གསུམ་གྱིས་གྲུབ་པའི་ཁང་བ་ཆུང་ཆུང་ཞིག་བཙལ་ནས་རྙེད་བྱུང་
ལ༑ སྒེའུ་ཁུང་ནས་ཕྱི་རོལ་དུ་བལྟས་ན་མཛེས་སྡུག་ལྡན་པའི་མེ་ཏོག་ལྡུམ་
ར་ཞིག་ཀྱང་མཐོང་ཐུབ། ཁོའི་ཡབ་ཡུམ་གཉིས་ཀྱིས་ངེད་གཉིས་ལ་ཁྱིམ་སྤྱོད་
ཅ་ལག་འགའ་ཉོས་ཤིང་། གཉེན་སྟོན་སྐབས་ཀྱི་འབུལ་རྟེན་བེད་སྤྱད་ནས་
ལྕགས་རྟ་གཉིས་ཉོས་ཏེ་ཐག་རིང་ལ་ཡུལ་སྐོར་འགྲོ་བྱེད་བྱས་པ་ཡིན་ནོ།།

ལེའུ་གཉིས་པ། གཉེན་སྒྲིག་རྗེས་ཀྱི་འཚོ་བ།

གཉེན་སྒྲིག་རྗེས་ངའི་འཚོ་བ་ལ་གནམ་ས་ལྟ་བུའི་འགྱུར་ལྡོག་
བྱུང་། ངེད་བཟའ་ཟླ་གཉིས་ཀའི་བློ་ཁ་གཅིག་ཏུ་མཐུན་ཞིང་། དགའ་
ཕྱོགས་གཅིག་འདྲ་ཡིན་སྟབས་ལུས་དང་གྲིབ་མ་བཞིན་དུ་བྲལ་མ་
མྱོང་། ཁོས་ང་ལ་འཕྲིན་ཡིག་འགའ་སྤྲིངས་པ་དེར་ངས་བདག་གཉེར་
གང་ལེགས་བྱས་ཡོད། ཁྱོ་གས་སློབ་ཁྲིད་བྱས་རྗེས་དུས་ཚོད་ཕལ་ཆེར་
ཁོའི་སློབ་གྲྭའི་ཚོད་ལྟ་ཁང་གི་ནང་ནས་ཚོད་ལྟའི་ལས་ལ་བརྩོན་གྱིན་
ཡོད། དུས་དེར་ང་ལའང་ཁོ་དང་མཉམ་དུ་ཚོད་ལྟ་བྱས་ཆོག་པའི་ཆོག་
མཆན་ཐོབ
ངེད་གཉིས་སློབ་གྲྭའི་ཉེ་འགྲམ་ན་བསྡད་ཡོད་པས་འགྲོ་འདུག་གི་
བར་ལ་ཆུ་ཚོད་དེ་འདྲ་མང་བོ་ཞིག་མི་དགོས། འོན་ཀྱང་ཡོངས་འབབ་
དམའ་བའི་རྐྱེན་གྱིས་ངས་ཆུ་ཚོད་མང་བོ་བེད་སྤྱད་ནས་ཁྱིམ་ལས
ཙག་ཙིག་ལས་དགོས། ལྷག་པར་དུ་ཟས་གཡོ་རྒྱུའི་ལས་ཀ་དེས་ངའི་
ཞིབ་འཇུག་གི་ཆུ་ཚོད་དང་གོ་སྐབས་མང་བོ་འཕྲོག་སོང་། འགལ་བ་
འདི་གཉིས་ལ་གདོང་གཏོད་རྒྱུ་ནི་དེ་འདྲ་ལས་སླ་མོ་ཞིག་ག་ལ་ཡིན།
ཡིན་ནའང་ངས་དཀའ་བ་བརྒྱ་ཕྲག་ཁྱད་དུ་བསད་ནས་གནད་དོན་
འདི་ཐག་གིས་བཅད་པ་དང་། དེ་ལས་ཀྱང་དགའ་འོས་པ་ཞིག་ནི་ངེད་
བཟའ་ཟླ་གཉིས་ཀྱི་འཚོ་བ་ལ་ཁྱིམ་ལས་ཉག་ཉོག་འདིས་བར་ཆད་མ་
བཟོས་པར་སྔར་བཞིན་བདེ་སྐྱིད་ལྡན་པའི་ལྷིང་འཇགས་ཀྱི་འཚོ་བ་
རོལ་ཐུབ་སོང་བ་དེ་ཡིན།
ངས་དགེ་རྒན་གྱི་ཐོབ་ཐང་གི་ཚད་གཞིའི་རྒྱུགས་ལེན་རྒྱུའི་
སེམས་ཐག་བཅད་ཡོད་ཕྱིར་ཚོད་ལྟ་ཁང་ནས་བྱ་བ་གཉེར་དགོས་པར་
མ་ཟད་ད་དུང་བསླབ་གཞི་འགའ་ལ་མུ་མཐུད་དུ་སློབ་སྦྱོང་བྱེད་དགོས།
གལ་ཏེ་རྒྱུགས་འདི་བདེ་ལེགས་ངང་འཕྲོད་སོང་ན་རྗེས་སུ་བུད་མེད་
སློབ་འབྲིང་ནས་དགེ་རྒན་བྱ་ཆོག་ལ་སློབ་དཔོན་ཆེན་མོའི་ཐོབ་ཐང་
ཡང་བླངས་ཆོག ཟླ་འགར་སློབ་སྦྱོང་ལ་འབད་འབུངས་བྱས་པས་ངས་
རྒྱུགས་འབྲས་ཨང་དང་བོ་བླངས།
ཚོད་ལྟ་ཁང་ནས་བྱ་བ་སྒྲུབ་རྒྱུ་ལས་གཞན་ངེད་བཟའ་ཟླ་གཉིས་
ཁོམ་སྐབས་བྱུང་ན་ཕྱི་རོལ་ལ་སྤྲོ་འཆམ་དུ་འགྲོ་རྒྱུ་དང་ལྕགས་རྟར་
ཞོན་ནས་གྲོང་གསེབ་ལ་སོང་བ་ཡིན། ངའི་ཁྱོ་ག་ཕྱི་རོལ་དུ་ལུས་རྩལ་
སྦྱོང་རྒྱུར་ཧ་ཅང་དགའ་བོ་ཡོད་པར་མ་ཟད། ནགས་ཚལ་ནང་གི་
སྲོག་ཆགས་དང་རྩི་ཤིང་ལ་སྤྲོ་བ་ཆེན་པོ་ལྡན་པས་གྲོང་ཁྱེར་ཕ་རཱེ་སི་
ཡི་གྲོང་གསེབ་ཀྱི་ནགས་ཚལ་ཡོངས་ལ་ཞབས་རྗེས་བཞག་མྱོང་། ང་
རང་ཞིང་གྲོང་ལ་ཧ་ཅང་དགའ་བས་རྒྱུན་དུ་སྤྲོ་སེམས་ཆེན་པོའི་ངང་
ནས་ཕཱེར་དང་མཉམ་དུ་ལྕགས་རྟར་ཞོན་ནས་གྲོང་གསེབ་ཏུ་འཆམ་
འཆམ་ལ་སོང་བ་ཡིན། འདི་ལྟ་བུའི་སྤྲོ་གསེང་དུ་སོང་ན་ལུས་སེམས་
ལྷོད་དུ་འཇུག་ཐུབ་པས་ངེད་བཟའ་ཟླ་གཉིས་ལ་ཕན་པ་ཆེན་པོ་ཡོད།
སྤྲོ་གསེང་དུ་སོང་ནས་ཕྱིར་ཡོང་དུས་ངེད་གཉིས་ཀྱིས་རྒྱུན་དུ་ནགས་
ཚལ་ནང་གི་མེ་ཏོག་མང་བོ་བཏུས་ནས་ཡོང་བ་ཡིན། མཚམས་ལན་
རེར་རོལ་རྩེད་ཀྱི་ནང་དུ་མགོ་འཁོར་ནས་ཁྱིམ་ལ་ལོག་དུས་མཚན་
གུང་ལ་སླེབས་འདུག ཡིན་ནའང་ངེད་བཟའ་ཟླ་གཉིས་ཀྱིས་དུས་ཚོད་
ངེས་ཅན་ཞིག་གཏན་འཁེལ་བྱས་ནས་ཕཱར་གྱི་ཕ་མ་གཉིས་ཀྱི་གམ་དུ་
ལོག་པ་ཡིན། ཁོ་ཚོས་ངེད་གཉིས་ལ་ཁང་མིག་ཅིག་ཀྱང་བཀོད་སྒྲིག་
བྱས་ཡོད།
ངལ་གསོའི་སྐབས་སུ་ལྕགས་རྟར་ཞོན་ནས་ཐག་རིང་གི་ཧྥ་རན་
སིའི་ཨཱོ་ཝེ་ཨིན་དང་སི་ཝ་ན་རི་གྲོང་། ད་དུང་མཚོ་འགྲམ་གྱི་ས་
ཆ་མང་བོར་སོང་བ་ཡིན། ངེད་བཟའ་ཟླ་གཉིས་རྒྱང་ཐག་རིང་བའི་
གནས་སུ་སྐྱོད་པར་དགའ་ཞིང་ཞག་མ་རཱེ་རེར་ས་ཆ་གསར་བ་ཞིག་
ནས་ངལ་གསོ་ས་བཙལ་བ་ཡིན། གལ་སྲིད་ས་ཆ་གསར་བ་ཞིག་ནས་
བསྡད་དེའི་དུས་ཡུན་རིང་བོ་འགོར་སོང་ན་ཕཱེར་གྱིས་ཚོད་ལྟ་ཁང་གི་
ལས་གཞི་དག་ལ་སེམས་ཁྲལ་བྱེད། ཐེངས་ཤིག་དབྱར་གནང་གི་དུས་
སུ་ངེད་བཟའ་ཟླ་གཉིས་ཀ་ངའི་ཁྱིམ་མི་རྣམས་ལ་ལྟ་རུ་སོང་བ་ཡིན་
ལ༑ ཕཱེར་གྱིས་ངེད་ཚང་གི་ཁྱིམ་མིའི་གྲས་ནས་ཕོའོ་ལན་ཏྟིའི་སྐད་ཆ་
འགའ་ཡང་བཤད་ཤེས་སོང་།
འོན་ཀྱང་ངེད་གཉིས་ལ་མཚོན་ན་འཚོ་བའི་ཁྲོད་ནས་ཆེས་གལ་
ཆེ་བ་ནི་ཚན་རིག་ཞིབ་འཇུག་ཡིན་པར་གདོན་མི་ཟའོ། ། ཕཱར་ནི་ཁོང་
གི་འཁྲིད་བྱའི་བསླབ་གཞི་ལ་ཤིན་ཏུ་ནན་ཏན་ཡིན་པ་དང་དེར་མ་
ཟད་དུས་རྒྱུན་གྲ་སྒྲིག་གང་ལེགས་བྱེད་ཀྱིན་ཡོད། མཚམས་ལན་རེར་
ངས་ཁོ་ལ་རྒྱུ་ཆ་འཚོལ་བསྡུ་བྱས་པ་ཡིན་ལ་དེ་ལས་ང་ལ་བློ་སྐྱེད་མང་
བོ་ཐོབ། ངེད་བཟའ་ཟླ་གཉིས་ཀྱིས་དུས་ཚོད་མང་བོ་ཞིག་ཚན་རིག་
ཚོད་ལྟའི་ལས་ལ་འཇུག་བཞིན་ཡོད།
དུས་དེར་ཕཱེར་ལ་ད་དུང་རང་གི་ཚོད་ལྟ་ཁང་མེད། ཁོས་སློབ་གྲྭའི་
ནང་གི་ཚོད་ལྟ་ཁང་དེ་བཀོལ་ཆོག་མོད། དེ་ཡིས་ད་དུང་ཁོས་མུ་མཐུད་
དུ་ཚོད་ལྟ་ཁག་ཅིག་བྱེད་རྒྱུར་རོགས་བྱེད་དཀའ། གནད་དོན་དེ་ཐག་
གཅོད་དགོས་ཕྱིར་ཁོས་སློབ་གྲྭའི་ནང་གི་ཁང་སྟོང་མང་བོའི་ནང་དུ་
ཚོད་ལྟ་ཁང་བཙུགས། ཁང་བ་དེ་ཚོ་ཆེ་རྒྱུ་མེད་ནའང་ཁོས་གང་འདོད་
དུ་བཀོལ་ཆོག་པའི་རང་དབང་ལྡན། དོན་དག་འདི་ལས་ང་ལ་བློ་སྐྱེད་
ཆེན་པོ་ཞིག་ཐོབ་སྟེ། ང་ཚོས་ཆ་རྐྱེན་མི་ཚང་བ་དང་མི་འདང་སའི་
རྣམ་པའི་འོག་ནས་ཐབས་བརྒྱ་ཇུས་སྟོང་གིས་བྱ་བ་ལ་དགའ་སྤྲོས་
ངང་ཞུགས་པ་ཡིན། ཁོས་དེའི་དུས་སུ་ཤེལ་གཟུགས་ལ་ཞིབ་འཇུག་
བྱས་པ་དང་ངས་ངར་ལྕགས་ཀྱི་ཁབ་ལེན་འཐེན་ཤུགས་ལ་ཞིབ་འཇུག་
བྱས་པ་ཡིན། ༡༨༩༧ལོར་ངས་ཞིབ་འཇུག་གི་ལས་གཞི་རྫོགས་ནས་ལོ་
དེར་ཞིབ་འཇུག་གི་སྙན་ཞུ་ཕུལ་བ་ཡིན།
ལོ་དེར་ངེད་གཉིས་ཀྱི་བྱིས་པ་ཐོག་མ་བུ་མོ་ཨར་ལད་ནཱ་མི་ཡུལ་
དུ་བསུས་པ་ཡིན་ལ། ཕྲུ་གུ་བཙས་མ་ཐག་ནས་ངའི་འཚོ་བ་ལ་འགྱུར་
ལྡོག་ཆེན་པོ་བྱུང་། དེ་ནས་གཟའ་འཁོར་འགའི་རྗེས་སུ་ཕཱེར་གྱི་ཨ་
མ་ཚེ་ལས་འདས་སོང་། དེར་བརྟེན་ང་ཚོས་གྲོང་ཁྱེར་ཕ་རཱེ་སི་ཡི་
གྲོང་གསེབ་ཅིག་ནས་མེ་ཏོག་ལྡུམ་ར་ཡོད་པའི་ཁང་བ་ཞིག་གླས་ཏེ་
ཁོའི་ཨ་ཕ་ཁྲིད་ཡོང་ནས་ང་ཚོ་དང་མཉམ་དུ་བསྡད། ཕཱེར་ཚེ་ཐོག་ཏུ་
བཞུགས་དུས་ང་ཚོས་ཁང་བ་དེའི་ནང་ནས་འཚོ་བ་བསྐྱལ་བ་ཡིན།
བུ་མོ་བཙས་མ་ཐག་ངས་ཇི་ལྟར་བུ་མོ་ལ་གཉོར་སྐྱོང་བྱ་རྒྱུ་དང་
ཞོར་དུ་ཚན་རིག་ཞིབ་འཇུག་གི་ལས་ལ་འཇུག་རྒྱུའི་གནད་དོན་ཆེན་
པོ་དེ་ཐག་གཅོད་དགོས་བྱུང་། ང་ལ་མཚོན་ན་ཚན་རིག་ཞིབ་འཇུག་
དོར་དགོས་པ་ནི་སྡུག་བསྔལ་ཆེན་པོ་ཞིག་ཡིན་པ་དང་ངའི་ཁྱོ་གས་
ཀྱང་ང་ལ་ཞིབ་འཇུག་དོར་མི་རུང་ཞེས་ཁ་ཏ་གང་མང་བྱེད་ཡོད། ཁོས་
དུས་རྒྱུན་ཏུ་དཀོན་མཆོག་གིས་ང་ལ་ཁྱོད་འདྲ་བའི་ཆུང་མ་ཞིག
གནང་བ་ནི་བྱ་བ་ཡོད་ཚད་བྱེད་ཐུབ་པར་ཆ་རྐྱེན་བསྐྲུན་པ་རེད་ཟེར།
དེ་ནས་བཟུང་ངེད་གཉིས་ཀྱིས་ཚེ་སྲོག་ལྟ་བུའི་ཚན་རིག་ཞིབ་འཇུག་
གི་ལས་གཞི་དེ་དོར་རྒྱུའི་འཆར་གཞི་གཏན་ནས་འཐེན་མ་མྱོང་།
དེ་བས། ངེད་བཟའ་ཟླ་གཉིས་ཀྱིས་གཡོག་མོ་ཞིག་གླ་དགོས་བྱུང་།
འོན་ཀྱང་བུ་མོ་ལ་ང་རང་གིས་བདག་སྐྱོང་བྱས་ཡོད་ཀྱང་ང་ལ་ཚོད་ལྟ་
ཁང་གི་ལས་ཀ་ཡོད་དུས་བུ་མོ་ཨ་མྱེས་ལ་ལྟ་སྐྱོང་བྱེད་དུ་བཅུག ཨ་
མྱེས་ཁོ་ཡང་ཚ་མོ་ལ་ཧ་ཅང་དུང་ཞེན་ཡོད་པས་ཁོའི་ཚེ་མཇུག་གི་
འཚོ་བར་ཡང་ཚ་མོས་དགའ་སྤྲོ་དཔག་མེད་སྟེར་ཐུབ་སོང་། ཁྱིམ་མིའི
བར་ལ་བརྩེ་བ་ཟབ་ཅིང་ཕན་ཚུན་ལ་བཟོད་སྒོམ་བྱེད་ཐུབ་པའི་ཆ་
ནས་ངའི་ཚན་རིག་ཞིབ་འཇུག་གི་ལས་ཀའང་ཆད་མ་མྱོང་བར་མ་
ཟད་ད་དུང་བུ་མོར་གཅེས་སྐྱོང་བྱེད་རྒྱུའི་ལས་ཀ་ཡང་མཚམས་བཞག་
མ་མྱོང་། བུ་མོ་ལ་ནད་བྱུང་བ་ལྟ་བུའི་གནས་ཚུལ་ཁྱད་པར་ཅན་བྱུང་
ན་ད་གཟོད་ངས་མཚན་གང་བོར་མོ་སྲུང་དགོས་པ་དང་ནམ་རྒྱུན་གྱི་
ཞིབ་འཇུག་གི་ལས་ཀའང་གཉེར་དགོས།
ངེད་གཉིས་ཀ་བྱ་བའི་སྟེང་དུ་བློ་གཅིག་སེམས་གཅིག་ཏུ་ཞུགས་
ནས་བྱ་བ་གཞན་པའི་བར་ཆད་ལ་གཡོལ་འདོད་པའི་རྐྱེན་གྱིས་
གྲོགས་པོ་དང་མགྲོན་པོའང་མང་བོ་མེད། མཚམས་ལན་རེར་ངེད་
གཉིས་དང་འདྲ་བའི་ཚན་རིག་ཞིབ་འཇུག་ལ་དགའ་བའི་མགྲོན་པོ་
སླེབས་ན། ང་ཚོས་རྒྱུན་པར་ཁང་བའི་ནང་དང་མེ་ཏོག་ལྡུམ་རའི་
འགྲམ་ནས་ཁ་བརྡ་བྱས་པ་ཡིན། ཞོར་དུ་ངས་ད་དུང་བུ་མོའི་ལྭ་བ་ལ་
ལྷན་པ་རྒྱག་དགོས། གཉེན་ཉེའི་ཕྱོགས་ནས་ཕཱེར་གྱི་ཕུ་བོ་ཁོའི་བཟའ་
མི་ཚོ་དང་དུས་རྒྱུན་དུ་ཕར་འགྲོ་ཚུར་འོང་བྱེད་བཞིན་ཡོད་ལ། ངའི་ཨ་
ཅེ་དང་མོའི་ཁྱོ་ག་གཉིས་ཀ་ངའི་མེས་རྒྱལ་ཕོའོ་ལན་བྷི་ལ་ལོག་རྗེས་
ས་ཐག་ཧ་ཅང་རིང་བས་ང་དང་སྤུན་མཆེད་ཚོའི་བར་ཐག་ཇེ་རིང་དུ་
གྱུར།
འདི་འདྲ་བའི་ལྷིང་འཇགས་ཀྱི་འཚོ་བས་ངེད་གཉིས་ཀྱི་འདོད་བློ་
ཚིམས་སོང་བ་ཡིན་ལ་འཚོ་བ་རོལ་སྟངས་འདི་འདྲ་བའི་རྐྱེན་གྱིས་
ངེད་གཉིས་ཀྱི་མི་ཚེའི་ཁྲོད་ཀྱི་བྱ་གཞག་འགངས་ཆེན་དེ་སྒྲུབ་ཐུབ་
སོང་། ༡༨༩༧ལོ་ནས་བཟུང་འདི་འདྲ་བའི་ཚན་རིག་ཞིབ་འཇུག་གི་
ལས་མཚམས་བཞག་མ་མྱོང་།
ངས་རང་གི་འབུམ་རམས་པའི་མཐར་ཕྱིན་དཔྱད་རྩོམ་ལ་གྲ་སྒྲིག་
བྱ་དགོས་བྱུང་།
ཕཱེར་དང་ངེད་གཉིས་གསར་དུ་རྙེད་པའི་འཕྲོ་ཐིག་འདི་ལ་སྤྲོ་སྣང་
ཆེན་པོ་སྐྱེས། དེ་ལས་ལྷག་པར་ངས་དེའི་ངོ་བོར་ཞིབ་འཇུག་བྱེད་རྒྱུར་
ཐག་བཅད། གལ་སྲིད་འཕྲོ་ཐིག་གསར་བ་འདི་ལ་ཞིབ་འཇུག་བྱེད་
དགོས་ན། ཐོག་མར་དེ་ལ་ཞིབ་ཕྲ་རང་བཞིན་ཅན་གྱི་ཚོད་འཛིན་
ཚད་གྲངས་འཇལ་དགོས། དེ་བས་ངའི་གློག་གཏོང་འཕྲུལ་ཆས་ཀྱི་
གློག་གཏོང་ཆོས་ཉིད་བེད་སྤྱད་ནས་ཚད་འཇལ་རྒྱུའི་འགོ་བརྩམས།
འོན་ཀྱང་ངས་ཕེ་ཁི་ལིར་ལྟར་དཀྱུས་མའི་གློག་གཏོང་འཕྲུལ་ཆས་མ་
བཀོལ་བར་ཚོད་འཛིན་ཚད་གྲངས་འཇལ་ཐུབ་པའི་སྒྲིག་ཆས་ཤིག་
བཙལ་ནས་ཚོད་ལྟ་བྱས་པ་ཡིན་ལ། སྐབས་དེའི་ངའི་ཚད་འཇལ་བྱེད་
ཀྱི་སྒྲིག་ཆས་དེ་དག་གི་འདྲ་དཔེ་ད་ལྟ་ཨ་རི་རྒྱལ་ཁབ་ཀྱི་ཧྥེ་ལི་ཌྷལ་ཧྥེ་
ཡ་སྨན་ཁང་དུ་བཤམས་སྟོན་བྱས་འདུག
ཡུན་རིང་མ་འགོར་བར་ངའི་ཚོད་ལྟའི་འབྲས་བུ་དགའ་འོས་པ་
ཞིག་བྱུང་། ཚོད་ལྟའི་འབྲས་བུ་ལྟར་ན་འཕྲོ་ཐིག་འདིའི་འོད་འཕྲོས་པ་
དེ་ནི་མ་གཞི་ཡུའུ་རཱེ་ནེམ་ཆ་རྡུལ་གྱི་ཁྱད་ཆོས་ཤིག་ཡིན་ལ་ཡུའུ་རཱེ་
ནེམ་གྱི་དངོས་ལུགས་དང་རྫས་འགྱུར་གྱི་ངོ་བོ་ལ་འབྲེལ་བ་ཅི་ཡང་
མེད། ཡུའུ་ཚྭ་གང་ཞིག་ཡིན་རུང་དེའི་ནང་དུ་ཡུའུ་རཱེ་ནེམ་གྱི་ཆ་ཅི་ཙམ་
མང་ན་ཕྱིར་འཁྱོལ་བའི་འོད་རླབས་ཀྱང་དེ་ཙམ་གྱིས་ཤུགས་ཆེའོ།
དེར་བརྟེན་འབྲས་བུ་འདི་ལས་ངས་ད་དུང་མུ་མཐུད་དུ་གནད་
དོན་ཞིག་ཤེས་འདོད་བྱུང་། དེ་ནི་ད་དུང་ཡུའུ་ཚྭ་དང་འདྲ་བར་འཕྲོ་
ཐིག་གི་འོད་གཏོང་ཐུབ་པའི་གཞི་རྒྱུ་གཞན་པ་ཨེ་ཡོད་སྙམ་པ་དེ་ཡིན།
དེ་ལྟར་ཚོད་ལྟ་མང་བོ་བྱས་མཐར་ངས་ཐོུ་གཞི་རྒྱུ་ལའང་དེ་དང་འདྲ་
བའི་ཁྱད་ཆོས་ལྡན་པ་རྟོགས་སོང་། དེ་བས་ངས་མུ་མཐུད་དུ་ཡུའུ་རཱེ་
ནེམ་དང་ཐཱི་གཞི་རྒྱུའི་འཕྲོ་གཏོང་གི་ཆོས་ཉིད་ལ་ཞིབ་འཇུག་བྱེད་རྒྱུར་
ཐག་བཅད་པའི་སྐབས་དེར་ཡང་བསྐྱར་གལ་ཆེན་རང་བཞིན་ལྡན
པའི་སྣང་ཚུལ་གཞན་ཞིག་ཀྱང་རྙེད་བྱུང་།
ངས་སྔོན་ཆད་འཕྲོ་གཏོང་ཆོས་ཉིད་ཀྱི་ཐབས་ཤེས་བེད་སྤྱད་ནས་
ཚད་ངེས་ཅན་གྱི་གཏེར་རྡོ་ལ་ཞིབ་བཤེར་བྱས་མྱོང་། གཏེར་རྡོ་ཡིས་
འོད་རླབས་དེ་འདྲ་བ་གཏོང་ནུས་ན་དེ་ཡི་ནང་ན་ཡུའུ་རཱེ་ནེམ་དང་བློ་
གཞི་ལྡན་པ་ཐག་གིས་བཅད་ཆོག གལ་སྲིད་གཏེར་རྡོའི་ནང་གི་འཕྲོ་
གཏོང་གི་ཤུགས་ཚད་དང་གཏེར་རྡོའི་ནང་གི་ཡུའུ་རཱེ་ནེམ་དང་ཐཱི་གཞི་
རྒྱུའི་ཚད་དེ་དོ་མཉམ་ན་དེ་ལ་ཡ་མཚར་རྒྱུ་ཅི་ཡང་མེད་མོད།
དོན་དངོས་ཀྱི་གནད་དོན་ནི་དེ་འདྲ་ཞིག་གཏན་ནས་མ་རེད།
གཏེར་རྡོ་འགའ་ཤས་ཀྱི་འཕྲོ་གཏོང་གི་ཤུགས་ཚད་ཡུའུ་དང་བསྡུར་ན་
ལྡབ་གསུམ་དང་བཞི་ལས་བརྒལ་ཐུབ། གསར་རྟོག་འདི་ལ་ངས་ཐེངས་
མང་བོར་ཚོད་ལྟ་བྱས་ཏེ་ཞིབ་བཤེར་ནན་མོ་བྱས་མཐར་ད་གཟོད་འདི་
ནི་དོན་དངོས་ཤིག་ཡིན་པ་ཤེས་སོང་། ངས་སྣང་ཚུལ་འདི་ལ་ནན་ཏན་
གྱིས་དབྱེ་ཞིབ་བྱས་མཐར་གཏེར་རྡོ་འདིའི་ནང་ན་ད་དུང་མ་རྙེད་པའི་
གཞི་རྒྱུ་གཞན་ཞིག་ཡོད་རྒྱུ་རེད་ཅེས་འགྲེལ་བཤད་བྱས། དེར་མ་ཟད་
གཞི་རྒྱུ་དེའི་འཕྲོ་གཏོང་གི་ཚད་དེ་ཡུའུ་རཱེ་ནེམ་དང་དུའུ་གཞི་རྒྱུ་ལས་
ཤུགས་དྲག་པ་ཤེས་སོང་། ངའི་ཁྱོ་ག་ཡང་དབྱེ་ཞིབ་བྱེད་སྟངས་འདི་ལ་
འཐད་པ་བྱུང་བས་ངེད་གཉིས་ཀྱིས་མྱུར་དུ་གཞི་རྒྱུ་འདིའི་གསང་བ་མ་
ལུས་ཡོངས་སུ་ཤེས་ཐུབ་ན་ཅི་མ་རུང་སྙམ། གལ་སྲིད་ངེད་གཉིས་ཀྱིས་
མཉམ་གཅིག་ཏུ་འབད་བརྩོན་བྱས་ན་ཞིབ་འཇུག་གི་འབྲས་བུ་མི་
དམན་པ་ཞིག་ཐོབ་རྒྱུར་ཡང་ཡིད་ཆེས་བརྟན་པོ་ཡོད། འོན་ཀྱང་ཞིབ་
འཇུག་གི་གཏིང་ཟབ་སར་ཐོན་དུས་ངེད་གཉིས་ཀ་དངོས་ལུགས་རིག་
པའི་རིག་ཚན་ནས་རྫས་འགྱུར་གྱི་རིག་ཚན་ལ་ཕྱོགས་དགོས་པ་དེ་ནི་
བསམ་ཡུལ་ལས་འདས་པ་ཞིག་རེད། ཞིབ་འཇུག་གི་ལམ་བུ་གསར་
བ་དེ་གདམ་གསེས་བཏང་ཟིན་པས་ངེད་གཉིས་ཚན་རིག་གི་ལམ་བུ་
གསར་བ་འདི་ལ་གཏན་ནས་ཁ་བྲལ་མ་མྱོང་།
དང་ཐོག་ངས་གཏེར་རྡོ་འདི་དག་གི་ནང་དུ་གྲངས་ཚད་ཅུང་མང་
བའི་གཞི་རྒྱུ་གསར་བ་ཡོད་པར་རཱེ་བ་ཆེན་པོ་བཅངས་མེད་ལ། ངས་
ད་དུང་གཏེར་རྡོ་འདི་དག་གི་ནང་དུ་བརྒྱ་ཆའི་གཅིག་ཙམ་གྱི་གཞི་རྒྱུ་
གསར་བའི་གྲུབ་ཆ་ཡང་ཡོད་རྒྱུ་མ་རེད་ཅེས་ཚོད་དཔག་བྱས་མྱོང་། ཡིན་
ནའང་རྗེས་སུ་ངས་ཚོད་དཔག་ལྟར་དུ་ཞིབ་འཇུག་གི་རིམ་པ་ཇེ་ཟབ་ཏུ་
བཏང་བ་དང་བསྟུན་ནས་གཏེར་རྡོ་འདི་དག་གི་ནང་ན་དོན་དངོས་སུ་
གཞི་རྒྱུ་གསར་བའི་ཆ་བརྒྱ་ཆའི་གཅིག་ལས་ཀྱང་ཤིན་ཏུ་ཉུང་བ་ཞིག་
མ་གཏོགས་མེད་པ་ཤེས། དེ་བས་གཞི་རྒྱུ་གསར་བ་འདིའི་འཕྲོ་གཏོང་
གི་ཆོས་ཉིད་ཤིན་ཏུ་དྲག ངེད་གཉིས་ཀྱི་སྒྲིག་ཆས་ཚང་མ་རྒྱུ་སྤུས་ཞན་
པར་མ་ཟད་མ་དངུལ་གྱིས་མི་འདང་བས་གལ་ཏེ་སྔ་མོ་ནས་གཞི་རྒྱུའི་
ཚད་ཉུང་དྲག་པ་ཤེས་རྒྱུ་ན་དང་ཐོག་ནས་ཚོད་ལྟ་བྱེད་རྒྱུའི་སེམས་
ཐག་དྲག་པོ་གཅོད་མི་ཕོད་མོད། ད་ལྟ་ཕྱིར་འདང་རཱེ་བརྒྱབ་ན་ངས་སྔ་
མོ་ནས་འདི་འདྲའི་དཀའ་ངལ་དེ་མ་ཚོར་བ་ནི་དོན་བཟང་ཞིག་རེད།
དཀའ་ཁག་དེ་འདྲ་ཡོད་པ་མ་ཤེས་པས་སྐྲག་སྣང་ཅི་ཡང་མེད་པར་
དམིགས་འདུན་གྱི་ཆེད་དུ་དཀའ་བ་བརྒྱ་ཕྲག་གདོང་གིས་བསུས་ནས་
ཞིབ་འཇུག་གི་འབྲས་བུ་མངོན་དུ་འགྱུར་བ་ལ་སེམས་ཤུགས་ཆེན་པོ་
སྐྱེས། ལོ་འགའི་རིང་གི་འབད་པ་བརྒྱུད་ནས་ངེད་གཉིས་ཀྱིས་ད་གཟོད་
གཞི་རྒྱུ་གསར་བ་བསྡུ་ཐུབ་སོང་། དེ་ནི་ཀུན་ལ་ཆ་རྒྱུས་ཡོད་པའི་རེའེ་
ཉཱེ་ཨམ་གཞི་རྒྱུ་རེད། ད་ལྟ་ངས་ང་ཚོའི་ཞིབ་འཇུག་གི་གནས་ཚུལ་
དང་གསར་རྟོགས་བརྒྱུད་རིམ་ངོ་སྤྲོད་རགས་བསྡུས་ཤིག་བྱེད།
དང་ཐོག་ཞིབ་འཇུག་བྱེད་སྐབས་ངེད་གཉིས་ཀྱིས་གཞི་རྒྱུ་དེར་
འཕྲོ་གཏོང་གི་ཆོས་ཉིད་ཤིན་ཏུ་དྲག་པ་མ་གཏོགས་གཞན་པའི་ཁྱད་
ཆོས་དང་ངོ་བོ་གང་ཐད་ནས་ཀྱང་རྒྱུས་ལོན་བྱས་མེད། དེ་བས་ཞིབ་
འཇུག་དང་བསྡུ་ལེན་བྱེད་སྐབས་ཆོས་ཉིད་འདི་རྐྱང་རྐྱང་གཞིར་བཟུང་
བ་ཡིན། ཐོག་མར་ངེད་གཉིས་ཀྱིས་སི་ཋེའེན་ལྗོ་ཆེམ་སི་ཐཱུ ལ་ས་ཆ་
ནས་ཡུའུ་རཱེ་ནེམ་གྱི་སྣུམ་སྙིགས་ཀྱི་གཏེར་ཁ་ཚོད་ལྟ་ཁང་དུ་སྐྱེལ་
འདྲེན་བྱས་ནས་དེ་ལ་དབྱེ་ཞིབ་ཞིབ་འཇུག་བྱས།
དེ་ལས་གཞན་རྒྱུན་མཐོང་གི་ཚོད་ལྟ་བྱེད་ཐབས་མ་གཏོགས་
ངེད་གཉིས་ཀྱིས་ད་དུང་ཞིབ་ཕྲ་ཅན་གྱི་གློག་ཤུགས་རྩིས་ཆས་གསར་
གཏོད་བྱས་ནས་ཞིབ་ཚགས་ལྡན་པའི་སྒོ་ནས་གཞི་རྒྱུ་འདིའི་གྲུབ་ཆ་
སོ་སོའི་འཕྲོ་གཏོང་གི་རང་བཞིན་ལ་ཚད་འཇལ་བྱས། ཐབས་ཤེས་འདི་
རྗེས་སུ་རྫས་འགྱུར་ཚོད་ལྟའི་དབྱེ་ཞིབ་ཐབས་ལམ་གྱི་རྨང་གཞི་རུ་
གྱུར། ང་ཚོའི་ཞིབ་འཇུག་ལ་རྒྱལ་ཁ་ཐོབ་རྗེས་སུ་མི་མང་བོ་ཞིག་གིས་
ཀྱང་ཐབས་ལམ་འདི་ཁོ་ན་སྤྱད་དེ་འཕྲོ་གཏོང་ཅན་གྱི་གཞི་རྒྱུ་གཞན་
པ་འགའ་གསར་རྙེད་བྱུང་།
རྒྱུ་མཚན་ཐག་མི་ཆོད་པའི་གཞི་རྒྱུ་དེ་རང་བཞིན་ངེས་ཅན་ཞིག་
ལ་བསྟུན་ནས་འཕྲོ་གཏོང་གི་ཆོས་ཉིད་དང་ཚད་གྲངས་ཇེ་དྲག་ཏུ་འགྲོ་
བཞིན་ཡོད།
གཟའ་འཁོར་འགའ་འགོར་རྗེས་ངེད་གཉིས་ཀྱི་སྔོན་དཔག་དེར་
བདེན་པའི་ཆ་ཡོད་པ་ཡིད་ཆེས་བརྟན་པོ་རྙེད། ཡང་ཟླ་འགའ་འགོར་
རྗེས་ངེད་གཉིས་ཀྱིས་པིས་གཞི་རྒྱུ་དང་དེར་ཡོད་པའི་གཞི་རྒྱུ་གསར་
བ་དག་གཏེར་རྡོའི་ནང་ནས་ལེན་ཐུབ་སོང་། དེ་ཡི་འཕྲོ་གཏོང་གི་ཆོས་
ཉིད་དང་གྲངས་ཚད་ཡུའུ་རཱེ་ནེམ་ལས་ལྡབ་འགའི་མཐོ་ལ་རྫས་འགྱུར་
གྱི་ངོ་བོ་དང་ཁྱད་ཆོས་ལྡན། ༡༨༩༨ལོའི་ཟླ༧པར་ངེད་གཉིས་ཀྱིས་ཕྱི་
རོལ་དུ་གཞི་རྒྱུ་གསར་བ་འདི་བསྡུ་ལེན་བྱེད་ཐུབ་སོང་བའི་གནས་
ཚུལ་བསྒྲགས་པ་ཡིན། དེར་མ་ཟད་གཞི་རྒྱུ་གསར་བ་དེ་ལ་ཕོའོ་གཞི་
རྒྱུ་ཞེས་མིང་བཏགས། མིང་དེ་འདོགས་དོན་ནི་ངའི་མེས་རྒྱལ་ཕོའོ་
ལན་བྷི་རྗེས་སུ་དྲན་ཆེད་ཡིན།
པཱུའུ་གཞི་རྒྱུ་རྙེད་པའི་རྗེས་ནས་ངེད་གཉིས་ཀྱིས་ཡུའུ་རཱེ་ནེམ་གྱི་
སྣུམ་སྙིགས་ནས་བསྡུ་ལེན་བྱས་པའི་པཱུའི་གཞི་རྒྱུའི་ཚཱའི་ནང་དུའང་
ད་དུང་གཞི་རྒྱུ་གསར་བ་ཞིག་ཡོད་པ་རྟོགས་བྱུང་། ཡང་ཟླ་འགར་བློ་
རིག་བསྒྲིམས་ནས་ཚོད་ལྟ་བྱས་མཐར་གཞི་རྒྱུ་གསར་བ་ལེན་ཐུབ་
སོང་། དེར་མ་ཟད་གཞི་རྒྱུ་གསར་བ་དེ་སྔོན་མའི་གཞི་རྒྱུ་དང་བསྡུར་
ན་ཧ་ཅང་གལ་ཆེ་བ་ཤེས་སོང་། ༡༨༩༨ལོའི་ཟླ༡༢པར་ངེད་གཉིས་ཀྱིས་
གནས་ཚུལ་དེ་ཕྱིར་བསྒྲགས་པ་ཡིན་ལ་དེར་མ་ཟད་གཞི་རྒྱུ་གསར་བ་
དེ་ལ་རེའེ་ཉཱེ་ཨམ་གཞི་རྒྱུ་གཞི་རྒྱུ་ཞེས་མིང་བཏགས་པ་ཡིན།
ངེད་གཉིས་ཀྱིས་གཞི་རྒྱུ་གསར་བ་འདི་གཉིས་རྙེད་པ་ཁག་ཐེག་
བྱེད་ཐུབ་སོང་ནའང་བྱ་བ་མང་བོ་ཞིག་ད་དུང་སྒྲུབ་དགོས་འདུག དེའི་
རྒྱུ་མཚན་ནི་ངེད་གཉིས་ཀྱིས་གཞི་རྒྱུ་དེ་ཡི་འཕྲོ་གཏོང་རང་བཞིན་ལ་
བརྟེན་ནས་པིས་གཞི་རྒྱུ་ཚྭ་དང་པིས་གཞི་རྒྱུའི་ཚཱའི་ནང་ནས་གཞི་རྒྱུ་
གསར་བ་ཤིན་ཏུ་ཉུང་ཉུང་ཞིག་མ་གཏོགས་གསར་རྙེད་བྱུང་མེད། ད་ལྟ་
ངེད་གཉིས་ཀྱིས་གཞི་རྒྱུ་རྐྱང་བའི་རྣམ་པ་ཅན་བསྡུ་དགོས། དེ་བས་ཆུ་
ཚོད་སྐར་ཆ་གཅིག་ཙམ་ཡང་འཕྲོ་བརླག་མ་བཏང་བར་བྱ་བའི་སྟེང་དུ་
ཧུར་བརྩོན་བྱས་པ་ཡིན།
འོན་ཀྱང་། ང་ཚོའི་སྒྲིག་ཆས་ཀྱི་ཆ་རྐྱེན་ཞན་པ་དང་ད་དུང་
གཏེར་རྡོ་མང་བོ་ཚོད་ལྟ་བྱ་ས་འདི་རུ་བསྐྱལ་ཡོང་དགོས་པས་ཚོད་
ལྟའི་ལས་འདི་སླ་མོ་ཞིག་གཏན་ནས་མ་རེད། ངེད་གཉིས་ལ་གཏེར་
རྡོ་ཉོ་བྱེད་ཀྱི་མ་དངུལ་མེད་པར་མ་ཟད། ཚོད་ལྟ་ཁང་ཚད་ལྡན་ཞིག་
ཀྱང་མེད་པས་དབྱེ་ཞིབ་དང་ཚོད་ལྟ་བྱེད་རྒྱུ་དཀའ་འདུག ད་དུང་ལས་
རོགས་ཀྱང་མེད་པས་ངེད་གཉིས་ཁོ་ནས་ལས་གཞི་ཞིག་མགོ་རྩོམ་རྒྱུ་
ནི་ཧ་ཅང་དཀའ་མོ་རེད། ཨ་ཅེའི་བཟའ་ཟླས་བཤད་པ་ཇི་བཞིན་ངས་
གྲོང་ཁྱེར་ཕ་རཱེ་སིར་སློབ་གཉེར་བྱེད་པའི་སྐབས་དེ་ནི་ང་རང་གཅིག་
པུའི་མི་ཚེའི་ཁྲོད་ཀྱི་ཆེས་སྙིང་སྟོབས་ལྡན་པའི་དུས་ཤིག་ཡིན་ལ། ང་
དང་ཕཱེར་གཉིས་མཉམ་དུ་ཞིབ་འཇུག་གི་བྱ་བར་བརྩོན་པའི་དུས་དེ་ནི་
ངེད་གཉིས་མཉམ་དུ་འཚོ་བ་རོལ་སྐབས་ཀྱི་ཆེས་སྙིང་སྟོབས་ལྡན་པ་
དང་ཆེས་རླབས་ཆེ་བའི་དུས་སྐབས་ཤིག་ཀྱང་ཡིན་ཞེས་བརྗོད་ཆོག
སི་ཋེའེན་ལྷོ་ཆེམ་སི་ཐཱུལ་ཡུའུ་རཱེ་ནེམ་བསྡུ་ལེན་བཟོ་གྲྭའི་ཡུའུ་
རཱེ་ནེམ་གྱི་གཏེར་ཁ་ནས་ཐོན་པའི་སྙིགས་རོའི་ནང་དུ་རེའེ་རྗེ་ཨམ་
གཞི་རྒྱུ་གཞི་རྒྱུའི་གྲུབ་རྐྱེན་ཡོད་པ་དེ་སྔོན་མའི་ཚོད་ལྟ་གང་མང་གི་
ཁྲོད་ནས་ངེད་གཉིས་ཀྱིས་ཤེས། བཟོ་གྲྭ་དེ་ཨོའོ་སི་ཋི་རཱེ་ཡཱ་རྒྱལ་ཁབ་
ཀྱི་མངའ་ཁོངས་སུ་ཆགས་ཡོད་ལ་ང་ཚོས་ངེས་པར་དུ་ཐབས་བརྒྱ་
ཇུས་སྟོང་གིས་འགྲོ་སོང་ཅི་ཡང་མ་བཏང་བར་སྙིགས་རོ་འདི་དག་ངེད་
གཉིས་ཀྱི་ཚོད་ལྟ་ཁང་དུ་སྐྱེལ་དགོས། སྙིགས་རོ་འདི་དག་ལ་རིན་གོང་
ཅི་ཡང་མི་དགོས་ནའང་ས་ཐག་རིང་བོ་ནས་ཕོའོ་ལན་བྷི་རུ་བསྐྱལ་
ཡོང་རྒྱུ་ནི་བསམ་བློ་ཞིབ་ཏུ་གཏོང་དགོས་པ་ཞིག་རེད། ཕྱོགས་མང་
བོའི་ཐབས་ལ་བརྟེན་ནས་ད་གཟོད་ང་ཚོས་བདེ་ལེགས་ངང་ཤུག་ཚེར་
དང་འདྲེས་ཡོད་པའི་མདོག་སྐྱ་བོ་ཅན་གྱི་སྙིགས་རོ་འདི་དག་ཁུག་
མའི་ནང་དུ་བཅུག་ནས་ངེད་གཉིས་ཀྱི་ཚོད་ལྟ་ཁང་གི་སྒོ་ཁར་སྐྱེལ་
ཐུབ་སོང་། སྙིགས་རོ་དེ་དག་ངའི་སྒོ་འགྲམ་དུ་སྐྱེལ་ཡོང་དུས་ང་རང་
ཧ་ཅང་དགའ་ནས་གནམ་ལྡིང་ས་ལྡིང་བྱས། རྗེས་སུ་ངེད་གཉིས་ཀྱིས་
སྙིགས་རོ་འདི་དག་གི་ནང་དུ་བཟོ་གྲྭའི་ཐོན་རྫས་ལས་ཀྱང་ཤུགས་ཚད་
མཐོ་བའི་འཕྲོ་གཏོང་ནུས་ཚད་ཡོད་པ་ཤེས་རྗེས་རང་དབང་མེད་པར་
ཧ་ལས་ནས་ཧང་སངས། སྙིགས་རོ་འདི་དག་ལ་ཐག་གཅོད་ཅི་ཡང་
བྱས་མེད་པར་བཟོ་གྲྭའི་འགྲམ་གྱི་ཤུག་སྡོང་གིས་ཁེངས་པའི་ནགས་ཚལ་
ཞིག་ཏུ་སྤུངས་ཡོད་ནའང་ངེད་གཉིས་ལ་ཕན་ཆེན་པོ་ཐོགས་བྱུང་། དེའི་
རྗེས་སུ་ཝེ་ཡར་ནཱ་ཚན་རིག་གླིང་གི་དགོངས་པ་ལྟར་ཨོའོ་སི་ཋི་རཱེ་ཡཱ་
སྲིད་གཞུང་གིས་ངེད་གཉིས་ལ་རིན་གོང་ཧ་ཅང་དམའ་མོའི་སྒོ་ནས་
སྙིགས་རོ་འདི་དག་ཉོ་ཆོག་པའི་ཆོག་མཆན་གནང་། ངེད་གཉིས་ཀྱིས་
སྙིགས་རོ་འདི་དག་ལ་བརྟེན་ནས་ཚོད་ལྟ་དང་ལག་ལེན་གང་མང་
བྱས་མཐར་ཚོད་ལྟ་ཁང་ནས་རེའེ་ཌྷཱེ་ཨམ་གཞི་རྒྱུ་གཞི་རྒྱུ་ལེན་ཐུབ་
སོང་།དེའི་རྗེས་སུ་ཨ་རིའི་བུད་མེད་ལྷན་ཚོགས་ཀྱིས་ང་ལ་གནང་བའི་
རེའེ་ཞེ་ཙཨམ་གཞི་རྒྱུ་གཞི་རྒྱུ་དེ་ནི་གཏེར་ཁ་གཞན་པ་ནས་བླངས་པ་
ཞིག་རེད།
ཕཱེར་སློབ་ཆེན་གྱིས་ངེད་གཉིས་ལ་འོས་འཚམས་ཀྱི་ཚོད་ལྟ་ཁང་
ཞིག་བཀོད་སྒྲིག་མ་བྱས། སྟབས་ལེགས་པ་ཞིག་ལ་སློབ་གཙོས་ངེད་
གཉིས་ལ་སྔོན་ཆད་སྐྱེ་དངོས་བཤའ་དཔྱད་ཀྱི་ཆེད་དུ་བཀོལ་མྱོང་བའི་
སློབ་ཁང་སྟོང་བའི་ལོགས་སུ་ཡོད་པའི་ཤིང་ཁང་དེ་ངེད་གཉིས་ཀྱིས་
སྤྱོད་ཆོག་པའི་ཆོག་མཆན་གནང་། ཁང་བ་དེའི་ཐོག་ན་ཤེལ་གྱི་སྒེའུ་
ཁུང་ཆེན་པོ་ཞིག་ཡོད་ལ་དེ་ལ་གས་སྲུབས་མང་བོ་ཤོར་འདུག ཤིང་
ཁང་དེའི་ནང་དུ་དབྱར་ཁ་ཚ་བ་ཆེ་ལ་དགུན་ཁ་འཁྱགས་ནས་མི་
བཟོད་པས། ལྕགས་ཐབ་བཙུགས་ཆོག་མོད་འོན་ཀྱང་དེ་ལའང་དྲོ་སྐྱིད་
ཆུང་ངུ་ཙམ་ལས་མི་འདུག དེར་མ་ཟད་ད་དུང་ངེད་གཉིས་ཀྱིས་འགྲོ་
སོང་བཏང་ནས་སྒྲིག་ཆས་སོགས་ཉོ་དགོས་ལ། ཤིང་ཁང་དེའི་ནང་ལ་
རྙིང་མདོག་ཤར་ཡོད་པའི་ཤིང་གི་ཅོག་ཙེ་ཞིག་དང་སྒྲོན་སྟེགས་འགའ།
ད་དུང་སྣུམ་སྒྲོན་ཞིག་མ་གཏོགས་ཅི་ཡང་མེད། དུས་རྒྱུན་དུ་ཚོད་
ལྟ་བྱེད་སྐབས་ཤིང་ཁང་ནང་དུ་དུག་རྫས་ཀྱི་དྲི་མ་སྣ་ཚོགས་འཐུལ་
བཞིན་འདུག ཆ་རྐྱེན་འདི་འདྲའི་ཐབས་སྡུག་ཡིན་ན་ཡང་ངེད་གཉིས་
ཀྱི་གོམ་ཁ་མ་ལྷོད་པར་ཚོད་ལྟའི་བྱ་བའི་ཐོག་ལ་ཤུགས་བརྒྱབ་ནས་
འབྲས་བུ་ཐོབ་རག་བར་དུ་འབད་བརྩོན་བྱས་པ་ཡིན།
འོན་ཀྱང་ངེད་གཉིས་ཀྱིས་དུས་རྒྱུན་དུ་ཆ་རྐྱེན་ཧ་ཅང་ཞན་པའི་
ཚོད་ལྟ་ཁང་འདི་ནས་རོལ་མྱོང་བའི་འཚོ་བ་ནི་ངེད་གཉིས་ཀྱི་མི་ཚེའི་
ཁྲོད་དུ་ཆེས་བདེ་སྐྱིད་ཀྱིས་ཁེངས་པའི་འཚོ་བ་ཡིན་པར་འདོད། ཚོད་
ལྟ་ལེགས་འགྲུབ་འབྱུང་རྒྱུར་དམིགས་ནས་ངས་དུས་རྒྱུན་དུ་ཤིང་ཁང་
དེའི་ནང་ནས་ཟ་མ་སྟབས་བདེ་འགའ་རཱེ་ཟས་ནས་ངེད་གཉིས་བསྡད་
པ་ཡིན་། མཚམས་ལན་རེར་ངས་རང་གི་ལྗིད་ཚད་དང་མཉམ་པའི་
ལྕགས་ཀྱི་དབྱུག་པ་བཟུང་ནས་ལྷོག་ལྷོག་ཏུ་ཁོལ་བའི་སྣུམ་སྙིགས་དེ་
དག་དཀྲུགས་དགོས་བྱུང་། དེར་བརྟེན་ལས་ཀ་ཐམས་ཅད་ཡོངས་སུ་
བསྒྲུབས་ཚར་རྗེས་ང་རང་ཐང་ཆད་ནས་མི་གཞན་པར་སྐད་ཆ་ཡང་
བཤད་འདོད་མི་སྐྱེ། ད་དུང་མཚམས་ལན་རེར་ངས་ཧ་ཅང་ཞིབ་ཕྲ་
ལྡན་པའི་སྙིང་བཅུད་ལེན་པ་སོགས་ཀྱི་བྱ་རིམ་སྒྲུབ་དགོས་ལ། དེར་མ་
ཟད་ཤིང་ཁང་གི་གང་སར་ཁྱབ་པའི་ས་རྡུལ་གྱིས་རེའེ་བྷེ་ཨམ་གཞི་རྒྱུ་
བསྡུ་སྐབས་བར་ཆད་བཟོས་འགྲོ་བར་དོགས་ནས་སེམས་ཁྲལ་ཚད་
མེད་བྱེད་དགོས་བྱུང་། གཞན་དགའ་འོས་པ་ཞིག་ནི་ངེད་གཉིས་ལ་
བར་ཆད་བྱེད་མཁན་ཅི་ཡང་མེད་པར་ལྷིང་འཇགས་ངང་ཚོད་ལྟའི་བྱ་
བར་ཞུགས་ཆོག གལ་ཏེ་ཚོད་ལྟ་བྱས་ནས་ལེགས་གྲུབ་བྱུང་ན་ངེད་
གཉིས་ཧ་ཅང་དགའ་བ་དང་ཚོད་ལྟ་བྱས་ནས་ཡུན་རིང་དུ་ལེགས
གྲུབ་མ་བྱུང་ན་ངེད་གཉིས་ཡིད་སེམས་མི་སྤྲོ་བར་ཡིད་ཐང་ཆད་པར་
འགྱུར། འོན་ཀྱང་དགའ་རུང་སྐྱོ་རུང་དུས་ཡུན་རིང་བོར་ང་ཚོས་འབད་
འབུངས་བྱས་ནས་ཐབས་བཀོད་གཞན་པ་དང་ལས་ཀ་གཞན་པར་
ཡང་ཞུགས་དགོས། ལས་ཀའི་མཚམས་སུ་ངེད་གཉིས་ཤིང་ཁང་ནང་
ནས་ཕར་འགྲོ་ཚུར་འོང་བྱས་ཏེ་ཚོད་ལྟའི་རྣམ་གྲངས་ལ་ཕྱིར་འདང་
བརྒྱབ་ན།
ད་དུང་ངེད་གཉིས་ལ་དགའ་སྤྲོ་སྐྱེ་རུ་འཇུག་ཐུབ་པའི་བྱ་བ་ཞིག་
ཡོད་དེ། མཚན་མོའི་དུས་སུ་ཤིང་ཁང་ཆུང་ཆུང་དེའི་ནང་ན་ཤེལ་གྱི་
སྣོད་དུ་བཞག་ཡོད་པའི་གཞི་རྒྱུ་དེ་དག་གི་འོད་ཟེར་ཕྱོགས་བཞིར་
འཕྲོས་པས་ངེད་གཉིས་ཀའི་ཡིད་སེམས་རབ་ཏུ་དགའ་བར་བྱེད་ལ།
འོད་སྣང་གིས་ཁེངས་པའི་ནོར་བུ་དེ་ཚོ་ནི་ལྷ་སྒྲུང་དུ་བརྗོད་པའི་ལྷའི་
སྒྲོན་མེ་དང་གཞི་ནས་མཚུངས།
ཟླ་འགའི་ནང་དུ་ཡུན་ཐུང་གི་ངལ་གསོའི་དུས་ཚོད་མ་གཏོགས་
ངེད་གཉིས་ཀྱིས་ཚོད་ལྟ་མཚམས་བཞག་མ་མྱོང་། ཞིབ་འཇུག་གི་
འབྲས་བུས་ང་དང་ངའི་ཁྱོ་གས་སྔོན་དཔོག་གི་སྡོམ་ཚིག་དེ་ཡང་དག་
ཡིན་པ་མངོན་པར་བསྟན་ཕྱིར་ངེད་གཉིས་ལ་ཡིད་ཆེས་ཆེན་པོ་སྐྱེས་
པ་དང་ཆོད་སེམས་ཇེ་བརྟན་དུ་གྱུར། དུས་དེར་ངེད་གཉིས་ཀྱི་ཞིབ་
འཇུག་གི་གནས་བབ་ལ་མི་མང་བོ་ཞིག་གིས་དོ་སྣང་བྱས་པས་ཕྱོགས་
སོ་སོ་ནས་སྣུམ་སྙིགས་ཀྱང་ཉོ་ཐུབ་སོང་བར་མ་ཟད། ངེད་གཉིས་ཀྱི་
བཟོ་གྲྭ་ནས་ཐད་ཀར་གཞི་རྒྱུ་བསྡུ་ལེན་བྱེད་ཐུབ་པར་གྱུར་བས་ཆུ་
ཚོད་མང་བོ་གྲོན་ཆུང་བྱེད་ཐུབ་སོང། དེར་བརྟེན་ཆུ་ཚོད་ལྷག་མ་དེ་
དག་བེད་སྤྱད་ནས་སྔོན་མ་ལས་ཀྱང་ཞིབ་ཚགས་སྒོས་གཞི་རྒྱུ་བསྡུ་
ལེན་བྱས།
རིམ་པ་ངེས་ཅན་ཞིག་ལ་ཐོན་དུས། ང་དང་ངའི་ཁྱོ་ག་གཉིས་ཀྱིས་
བྱ་གཞག་སྣ་མི་གཅིག་པ་རཱེ་སྒྲུབ་དགོས་བྱུང་། ངས་བློ་གཅིག་སེམས་
གཅིག་གིས་མུ་མཐུད་དུ་རེའེ་ཌྷཱེ་ཨམ་གཞི་རྒྱུ་བསྡུ་ལེན་གྱི་ལས་ལ་
བརྩོན་པ་ཡིན་ལ། ཕཱེར་གྱིས་རང་གི་དངོས་ལུགས་རིག་པའི་ཤེས་ཡོན་
བཀོལ་ནས་གཞི་རྒྱུ་གསར་བ་འདིའི་འཕྲོ་གཏོང་བྱས་པའི་འཕྲོ་ཐིག་
གི་ངོ་བོ་དང་ཁྱད་ཆོས་བཅས་ལ་ཞིབ་འཇུག་བྱས། ངེད་གཉིས་ཀྱིས་
གཞི་རྒྱུ་ཡུའུ་ཏུན་གཅིག་གི་སྣུམ་སྙིགས་གཏེར་སྙིགས་དེ་དག་ལ་ཐག་
གཅོད་བྱས་ཚར་དུས་སྡོམ་ཚིག་ཅིག་བྱུང་ཡོད་དེ། ཏུན་གཅིག་གི་ལེ་
གཞི་རྒྱུའི་ཚད་ཆེས་མང་བའི་གཏེར་ཁ་ཡིན་ནའང་ལེ་གཞི་རྒྱུའི་ཐོན་
ཚད་དང་གནས་ཚད་སྐར་ཁེ་འགའ་རཱེ་མ་གཏོགས་མེད་པ་རེད།
༡༩༠༢ལོར། ངེད་གཉིས་ཀྱིས་ཁིལ་དབུགས་འགྱུར་རེའེ་ཀཻ་ཨམ་
གཞི་རྒྱུ་གཞི་རྒྱུ་ཁེ་གཅིག་བསྡུ་ལེན་བྱེད་ཐུབ་སོང་། གཞི་རྒྱུ་གསར་བ་
འདིའི་ངོ་བོ་ཆ་ཚང་མཐོང་ཐུབ་སོང་བར་མ་ཟད་གཞི་རྒྱུ་གཞན་དང་མི་
མཐུན་པའི་འོད་རིམ་ཁྱད་པར་ཅན་འཕྲོ་ཡོང་། ངེད་གཉིས་ཀྱིས་དེ་ཡི་
ཆ་རྡུལ་གྱི་ཚད་ད་དུང་འཇལ་ཐུབ་མེད། འོན་ཀྱང་དེ་ཡི་ཚད་གྲངས་དེ་
པེ་གཞི་རྒྱུ་དང་བསྡུར་ན་ལྡབ་འགའི་ཆེ་བར་སྣང་། དེ་བས་ལེ་གཞི་རྒྱུ་
ནི་གསར་དུ་རྙེད་པའི་གཞི་རྒྱུ་བྱེ་བྲག་བ་ཞིག་ཡིན་པ་ཐག་གིས་གཅོད་
ཐུབ་སོང་། ལས་གཞི་དེ་མགོ་མཇུག་བར་གསུམ་དུ་ལོ་བཞིའི་རིང་
ལ་སྒྲུབ་པ་ཡིན་མོད། གལ་སྲིད་མ་དངུལ་མཁོ་སྤྲོད་ཀྱིས་ཚད་འདང
བ་དང་སྒྲིག་ཆས་སོགས་འཐུས་ཚང་ཡོད་རྒྱུ་ན་ངེད་གཉིས་ཀྱིས་ཕལ་
ཆེར་ལོ་གཅིག་ཙམ་གྱིས་ཡོངས་སུ་རྫོགས་ཐུབ་མོད། གཉིད་ཆགས་
ཟས་བརྗེད་ཀྱིས་འབད་པ་བྱས་མཐར་འཕྲོ་གཏོང་རང་བཞིན་ཅན་གྱི་
དངོས་ལུགས་སམ་རྫས་འགྱུར་རིག་པའི་བསླབ་ཚན་གསར་བ་འདིའི་
རྨང་གཞི་བཏང་བ་དང་སྲོལ་ཕྱེ་ཐུབ་སོང་།
ལོ་འགའི་རྗེས་སུ། ངས་ལྷད་མེད་ཀྱི་རེའེ་བྷེ་ཨམ་གཞི་རྒྱུའི་ཚྭ་
སྐར་ཁེ་འགའ་བེད་སྤྱད་ནས་སྔོན་ལས་ལྷག་པར་གཞི་རྒྱུ་གསར་བའི་
ཆ་རྡུལ་གྱི་ཚད་དེ་འཇལ་ཐུབ་སོང་བ་དང་དེ་ལས་ལྷག་པར་ལེ་གཞི་
རྒྱུའི་རྫས་རྐྱང་བ་དེ་བསྡུ་ལེན་བྱེད་ཐུབ་སོང་། འོན་ཀྱང་དེ་འདྲ་ཡིན་
རུང་རེའེ་ཌྷཱེ་ཨམ་གཞི་རྒྱུ་གསར་རྙེད་བྱུང་བའི་ལོ་ཟླ་ནི༡༩༠༢ལོ་ཡིན།
ལོ་འདི་དག་གི་རིང་ལ། ངེད་བཟའ་ཟླ་གཉིས་ཀྱིས་སེམས་ཤུགས་
ཡོད་ཚད་ཞིབ་འཇུག་གི་སྟེང་དུ་བཞག་རྐྱེན། སྤྱི་ཚོགས་ཀྱི་གོ་གནས་
ཀྱང་རང་བཞིན་གྱིས་འཕར་སོང་། ༡༩༠༠ལོར་ལྗི་ནཱི་ཝ་གཙུག་ལག་
སློབ་ཆེན་གྱིས་ངའི་ཁྱོ་གར་སློབ་དཔོན་ཆེན་མོའི་གདན་ཞུ་ཕུལ།
སྐབས་དེར་ཕ་རཱེ་སི་སློབ་ཆེན་ནས་ཀྱང་སློབ་དཔོན་གཞོན་པའི
གདན་ཞུ་ཕུལ། ངས་ཀྱང་བུད་མེད་མཐོ་རིམ་དགེ་ཐོན་སློབ་གླིང་ཞིག་
གི་སློབ་དཔོན་ཆེན་མོའི་འགན་བཞེས། སློབ་གྲྭ་དེ་གྲོང་ཁྱེར་སའེ་ཝིར་
ན་ཆགས་ཡོད་སྟབས། ངེད་བཟའ་ཟླ་གཉིས་ཀྱིས་གྲོང་ཁྱེར་ཕ་རཱེ་སི་
དང་ཐག་ཉེ་བའི་སློབ་ཆེན་དེ་གཉིས་བདམས་ནས་སློབ་དཔོན་ཆེན་
མོའི་འགན་བཞེས།
བུད་མེད་མཐོ་རིམ་དགེ་ཐོན་སློབ་ཆེན་དེ་ནས་ང་རང་སེམས་
སྐྱིད་པོའི་ངང་ལས་གནས་སུ་ཞུགས་པ་དང་། དུས་རྒྱུན་དུ་སློབ་མ་ཚོར
ལག་ལེན་བྱེད་དགོས་པའི་རཱེ་བ་ནན་མོ་བཏོན། མོ་རང་ཚོས་ལག་པ་
འགུལ་ནས་ཚོད་ལྟའི་ནུས་པ་ཇེ་མཐོར་བཏང་།བུ་མོ་དེ་ཚོ་ཕལ་ཆེར་
ལོ་ཉི་ཤུའི་ཡས་མས་ཡིན་ལ་རྒྱུགས་ཚད་མཐོན་པོ་བླངས་ནས་ད
གཟོད་སློབ་གྲྭ་འདི་ལ་ཞུགས་པ་ཡིན། ནམ་རྒྱུན་སློབ་སྦྱོང་ལ་འབད་
པ་ཆེན་པོ་བྱས་ན་ད་དཟོད་སློབ་འབྲིང་སོ་སོའི་དགེ་རྒན་བྱ་ཐུབ། སློབ་
གྲྭ་འདིའི་ནང་གི་སློབ་མ་ཚང་མས་སློབ་སྦྱོང་ལ་འབད་པས། ང་རང་
དགེ་རྒན་ཡིན་པའི་ཆ་ནས་ངེས་པར་དུ་རང་ནུས་ཅི་ཡོད་ཀྱིས་དངོས་
ལུགས་ཀྱི་སློབ་ཁྲིད་བྱེད་དགོས་བསམ་སོང་།
འོན་ཀྱང་། གཞི་རྒྱུ་གསར་བ་དེ་རྙེད་པ་ནས་བཟུང་ངེད་གཉིས་ཀྱི་
སྙན་གྲགས་ཕྱོགས་བཞིར་ཁྱབ་ནས་ཚོད་ལྟ་ཁང་གི་ལྷིང་འཇགས་ཀྱི་
འཚོ་བ་ལ་འདུ་འཛི་དང་རྙོག་དྲ་མང་བོ་བཟོས། དེ་བས་ཞིབ་འཇུག་གི་
བྱ་བ་ལའང་བར་ཆད་ཆེན་པོ་བྱུང་། ༡༩༠༣ལོར། ངས་འབུམ་རམས་
པའི་མཐར་ཕྱིན་དཔྱད་རྩོམ་བྲིས་ཚར་ནས་བདེ་ལེགས་ངང་འབུམ་
རམས་པའི་བསླབ་གནས་ཐོབ། ལོ་མཇུག་ཏུ་ཕེ་ཁི་ལིར་དང་ཕཱོར་ངེད་
གསུམ་པོ་ལ་དངོས་རྫས་ཀྱི་འཕྲོ་གཏོང་རང་བཞིན་དང་འཕྲོ་གཏོང
ཅན་གྱི་གཞི་རྒྱུ་གསར་བ་དེ་གསར་རྙེད་བྱུང་བའི་ནོའོ་བྷེལ་དངོས་
ལུགས་རིག་པའི་བྱ་དགའ་ཐོབ། དེའི་རྗེས་སུ་ང་ཚོས་གྲུབ་འབྲས་དེའི་
དུས་དེབ་དང་ཚགས་པར་སྟེང་དུ་འགྲེམས་སྤེལ་བྱས་ནས་ཀུན་གྱི་
གཟེངས་བསྟོད་བྱེད་སའི་ཡུལ་དུ་གྱུར་ལ། དུས་ཡུན་རིང་བོ་ཞིག་ལ་
ངེད་གཉིས་ཀྱིས་བག་ཕེབས་ཀྱི་ངང་ནས་ཞིབ་འཇུག་གི་བྱ་བ་གཉེར་
མ་ཐུབ།རྒྱུན་དུ་མགྲོན་པོ་མཚམས་མི་ཆད་པར་སླེབས་པ་ཡིན་ལ། ལ་
ལས་ངེད་གཉིས་ཀ་སློབ་ཆེན་ག་གེ་མོ་ཞིག་ལ་གཏམ་བཤད་བྱེད་པར་
གདན་འདྲེན་ཞུ་བ་དང་། ཡང་ལ་ལས་ངེད་གཉིས་ལ་དུས་དེབ་དང་
ཚགས་པར་སྟེང་དུ་འགོད་རྒྱུའི་རྩོམ་རཱེ་སློང་མོ་བྱེད།
ནོའོ་བྷེལ་བྱ་དགའ་ཐོབ་པ་དེ་ནི་ངོ་སོ་ཆེ་ལ་སྙན་གྲགས་ཅན་གྱི་
བྱ་བ་ཞིག་ཡིན་སྟབས་དེའི་བྱ་དགའི་མ་དངུལ་ཀྱང་ཚན་རིག་སྐོར་གྱི་
བྱ་དགའི་དངུལ་གཞན་དག་དང་བསྡུར་ན་ཧ་ཅང་མང་བས་རྗེས་ཀྱི་
ཞིབ་འཇུག་གི་མ་དངུལ་ལ་ཕན་པ་ཆེན་པོ་ལྡན། ཡིད་ཕངས་པ་ཞིག་
ལ་སྐབས་དེར་ངེད་གཉིས་ཀ་ཐང་ཆད་ནས་དུས་རྒྱུན་དུ་ཕན་ཚུན་ལ་
ལྟ་སྐྱོང་བྱེད་དགོས་པའི་གནས་སུ་ལྷུང་ཡོད་པས་གྲོང་ཁྱེར་སི་ཁི་
ཧཱོམ་ལ་བྱ་དགའ་ལེན་དུ་འགྲོ་མ་ཐུབ། ཡིན་ནའང༡༩༠༥ལོར་ད་གཟོད་
ངེད་གཉིས་གྲོང་ཁྱེར་དེར་སོང་བ་ཡིན་ལ་ཕཱེར་གྱིས་གཟེངས་རྟགས་
ཐོབ་པའི་གཏམ་བཤད་སྤེལ། ས་དེ་ནས་ངེད་གཉིས་ལ་སི་ཝེ་དྷིན་མི་
དམངས་ཀྱིས་སྣེ་ལེན་ཡག་པོ་བྱས་པ་དང་དགའ་བསུ་ཆེན་པོ་ཐོབ།
སྔོན་ཆད་ཆ་རྐྱེན་ཧ་ཅང་ཞན་པའི་འོག་ཏུ་ཞིབ་འཇུག་གི་ལས་
ཀ་གཉེར་བས་ངེད་གཉིས་ཀྱི་ལུས་སེམས་གཉིས་ཀ་ཐང་ཆད་འདུག
གཟེངས་རྟགས་ཐོབ་རྗེས་སུ་ཚགས་པར་དང་དུས་དེབ་སོགས་སུ་
གསར་འགྱུར་གང་མང་བཀོད་པས་ཁྱིམ་ལ་མགྲོན་པོ་ཡོང་རྒྱུ་ཧ་ཅང་
མང་ལ་དེ་བས་ངལ་བ་སྔར་ལས་ལྷག་པར་ཇེ་ཆེར་གྱུར། ངེད་གཉིས་ཀྱི་
དུང་ཞེན་ཆེ་བའི་ལྷིང་འཇགས་དང་གོ་རིམ་ལྡན་པའི་འཚོ་བ་དེའི་མགོ་
རྟིང་རྫོགས་པ་དང་ལས་གཉེར་དང་འཚོ་བ་ལ་བར་ཆད་ཆེན་པོ་བཟོས།
ངས་སྔོན་ཆད་བཤད་པ་བཞིན་དུ་ངེས་པར་དུ་ཕྱི་རོལ་ཡུལ་གྱི་བར་
ཆད་དེ་དག་མེད་ན་ད་གཟོད་བདེ་ལེགས་ངང་ཚན་རིག་ཞིབ་འཇུག་
བྱེད་ཐུབ་ལ། བདེ་སྐྱིད་ལྡན་པའི་འཚོ་བའང་རོལ་ཐུབ། ཁྱིམ་ལ་སླེབས་
མཁན་གྱི་མགྲོན་པོ་དེ་ཚོས་བསམ་པ་དཀར་པོ་བཅངས་ཡོད་ནའང་།
འདི་ལྟ་བུའི་འདུ་འཛིས་ངེད་ཚང་ལ་ངན་འབྲས་ཅི་ཞིག་འཁོར་ཡོང་བ་
དཔག་དཀའོ།།
༡༩༠༤ལོར། ངེད་གཉིས་ཀྱི་བུ་མོ་གཉིས་པ་ཨེ་བཱ་ཊན་ནེ་སུ་མི་
ཡུལ་དུ་བསུ་མ་བྱས། དེ་བས་ངས་ཚོད་ལྟ་ཁང་གི་ལས་མཚམས་མི་
འཇོག་ཀ་མེད་བྱུང་། ལོ་དེར་ནོའོ་བྷེལ་བྱ་དགའ་ཐོབ་པ་དང་ཆབས་
གཅིག་སྤྱི་ཚོགས་སྟེང་གི་ཕྱོགས་ཡོངས་ནས་བསྔགས་བརྗོད་ཀྱི་མེ་
ཏོག་གཏོར་བས་ཕ་རཱེ་སི་སློབ་ཆེན་གྱིས་ཕཱེར་བསླབ་ཚན་གསར་བ་
ཞིག་བཙུགས་ཡོད་པ་དེའི་སློབ་དཔོན་ཆེན་མོར་གདན་ཞུ་ཞུས། དེར་
མ་ཟད་ཁོ་ལ་ཚོད་ལྟ་ཁང་ཞིག་བཙུགས་པས་ང་ཡང་དེ་ཡི་གཙོ་འགན
པར་བསྐོས། ཚོད་ལྟ་ཁང་དེ་ནི་སྔོན་ཆད་བཀོལ་མ་མྱོང་བའི་ཁང་སྟོང་
འགའ་ལ་གཙང་དག་བྱས་ནས་ངེད་གཉིས་ལ་སྤྱོད་དུ་བཅུག་པ་དེ་ཙམ་
ཡིན།
༡༩༠༦ལོར། ངེད་གཉིས་ཀྱིས་ལོ་མང་བོར་བེད་སྤྱད་པའི་ཚོད་ལྟ་
ཁང་དེ་ལ་ཁ་བྲལ་ནས་སློབ་ཆེན་དུ་འགྲོ་གྲབས་བྱས་པའི་སྐབས་ཏག་
ཏག་ལ། འཇིགས་སུ་རུང་བའི་རྐྱེན་ངན་བར་ཆད་ཅིག་བྱུང་ནས་ངའི་
ཁྱོ་ག་ཚེ་ལས་འདས་ཏེ། ང་རང་གཅིག་པུར་བསྐྱུར་བས་བུ་མོ་གཉིས་
ལ་ལྟ་སྐྱོང་བྱེད་རྒྱུ་དང་མཇུག་མ་རྫོགས་པའི་ཞིབ་འཇུག་གི་བྱ་གཞག་
ཐམས་ཅད་ངའི་ཕྲག་ཏུ་ལྷུང་།
རྐྱེན་ངན་འདིས་ངའི་མི་ཚེའི་ཁྲོད་ཆེས་སྙིང་ཉེ་བའི་གཏན་གྲོགས་
དང་ཆེས་གལ་ཆེ་བའི་གྲོགས་པོ་དང་གཏན་དུ་ཁ་གྱེས་སུ་བཅུག།
དོན་དག་འདིས་ང་ལ་སྡུག་བསྔལ་ག་འདྲ་ཞིག་བྱིན་ཡོད་པ་དེ་གཏམ་
གྱིས་བརྗོད་པར་མི་ནུས།གོད་ཆགས་དང་རྐྱེན་ངན་འདིས་ང་རང་སྡུག་
བསྔལ་གྱི་རྒྱ་མཚོར་ལྷུང་དུ་བཅུག་ནས་འཚོ་བ་ལ་གདོང་གཏད་བྱེད་
ཐབས་བྲལ། ཡིན་ཡང་། ཕཱེར་གྱི་ཁ་ཆེམས་དེ་ནམ་ཡང་ངའི་རྣ་ལམ་
དུ་འཁོར་ནས་ང་ལ་སྐུལ་ལྕག་དང་སེམས་ཤུགས་བྱིན་སོང་། "ང་གཏན་
དུ་བྲལ་སོང་རུང་ཚན་རིག་ཞིབ་འཇུག་གི་ལས་དོན་དེ་ཁྱོད་ཀྱིས་ནམ་
ཡང་བསྐྱུར་མི་རུང་།
ངའི་ཁྱོ་ག་ཚེ་ལས་འདས་པའི་དུས་སྐབས་ནི་ཏག་ཏག་ཁོའི་ཞིབ་
འཇུག་གི་གྲུབ་འབྲས་དང་མིང་དེ་མི་རྣམས་ཀྱིས་གསར་དུ་ཤེས་རྟོགས་
བྱུང་དུས་ཡིན། དེ་བས་སྤྱི་ཚོགས་དང་སྒོས་སུ་ཚན་རིག་པའི་སྡེ་སོ་སོ་
ནས་ཕངས་སེམས་ཆེན་པོ་སྐྱེ་བཞིན་ཡོད། དེ་ནི་རྒྱལ་ཁབ་ལ་མཚོན་
ནའང་གྱོང་གུད་ཆེན་པོ་ཞིག་ཏུ་བསམ་བཞིན་ཡོད། ཕ་རཱེ་སིའི་ཚན་
རིག་སློབ་གསོའི་སྡེ་ཁག་ནས་ངས་ཕཱེར་གྱི་ཚབ་བྱས་ནས་ལོ་གཅིག་
དང་ཕྱེད་ཀའི་རིང་ལ་ཁོས་འགན་བཞེས་མྱོང་བའི་འཆད་ཁྲིད་སློབ་
དཔོན་ཆེན་མོའི་ལས་གནས་དེ་འགན་ལེན་པར་ཐག་གཅོད་བྱས།
དེ་ནི་སྔ་ན་མེད་པའི་དཔེ་ཞིག་ཡིན། རྒྱུ་མཚན་ནི་སྔོན་ཆད་བུད་
མེད་ཅིག་གིས་ལས་འགན་འདི་འདྲ་འཁུར་མྱོང་མེད། ཕ་རཱེ་སིའི་སློབ་
ཆེན་གྱི་ཐག་གཅོད་འདིས་ང་ལ་གཟི་བརྗིད་ཚད་མེད་སྐྱེས་སུ་བཅུག་
ནས་སྐུལ་ལྕག་དང་སེམས་ཤུགས་བྱིན་ཏེ་མུ་མཐུད་དུ་ཚན་རིག་ཞིབ་
འཇུག་གི་ལས་ལ་གཞོལ།
ངས་ཚན་རིག་ཞིབ་འཇུག་གི་ལས་དོན་འདི་ལ་འབད་འཐབ་བྱེད་
རྒྱུ་མ་གཏོགས་གཞན་ཁེ་ཕན་སོགས་ཅི་ལའང་བསམ་བློ་གཏན་ནས་
བཏང་མ་མྱོང་ལ་ཧམ་སེམས་སོགས་ཅི་ཡང་བཅངས་མེད། དུས་དེར་
སྐྱོ་སྡུག་གིས་མནར་བའི་ང་ལ་མཚོན་ན་འདི་འདྲའི་ལས་འགན་ཞིག་
འཁུར་དགོས་པ་ནི་སྡུག་བསྔལ་ལྷག་མ་ཞིག་བསྣན་པ་དང་ཀུན་ནས་
མཚུངས། ངས་ད་དུང་རང་ཉིད་ལ་འགན་འདི་འདྲ་ཞིག་དང་དུ་ལེན
པའི་འཇོན་ཐང་ཡོད་མེད་མི་ཤེས་རུང་། འོན་ཀྱང་མ་མཐའ་ཡང་ངས་
ཚོད་ལྟ་ཞིག་བྱ་དགོས་སྙམ། དེའི་ཕྱིར༡༩༠༦ལོའི་སྟོན་ཁ་ནས་བཟུང་
ངས་སློབ་དཔོན་ཆེན་མོ་གཞོན་པའི་མིང་ཁུར་ནས་ཕ་རཱེ་སི་སློབ་ཆེན་
དུ་སློབ་ཁྲིད་བྱས ལོ་གཉིས་ཀྱི་རྗེས་སུ་ང་རང་སློབ་དཔོན་ཆེན་མོར་
བསྐོས།
ཁྱོ་ག་ཚེ་ལ་འདས་རྗེས་ངའི་འཚོ་བ་ལ་དཀའ་ཁག་ཆེན་པོ་
བྱུང་། སྔོན་ཆད་ངེད་གཉིས་ཀས་མཉམ་དུ་སྒྲུབ་དགོས་པའི་བྱ་བ་
ཐམས་ཅད་ད་ལྟ་ཡོངས་སུ་ངའི་ཕྲག་ཏུ་བབས། བུ་མོ་གཉིས་ཀར་
གཉོར་སྐྱོང་བྱ་རྒྱུ་དང་བྱ་བའི་དོན་དུ་འབད་པ་བྱ་རྒྱུའི་ལས་གཉིས་ཡོད་
པས་ངས་དུས་རྒྱུན་དུ་ཕྱོགས་གཉིས་ཀ་ནས་འཛིན་དགོས། ཕཱར་གྱི་
ཨ་ཕ་ད་དུང་མུ་མཐུད་དུ་ངེད་ཚང་ན་བསྡད་ཡོད་པ་དང་ཁོས་མ་སྐུལ་
དང་ལེན་གྱིས་ང་དང་མཉམ་དུ་ཁྱིམ་གྱི་གནད་དོན་ཆེ་མ་ཆུང་གསུམ་
ལ་གདོང་ལེན་རོགས་བྱེད། ཁོང་ལ་མཚོན་ན་ཚ་མོ་གཉིས་ཀ་ལྟ་སྐྱོང་
བྱེད་རྒྱུ་ནི་སེམས་གསོ་ཞིག་དང་དགའ་སྤྲོ་ཐམས་ཅད་ཀྱི་ཁུངས་ལྟ་
བུར་གྱུར་ཡོད། ཁོང་དང་ངེད་གཉིས་ཀྱི་སེམས་སུ་སྐྱོ་སྡུག་བསམ་གྱིས་
མི་ཁྱབ་པ་ཡོད་ནའང་བུ་མོ་གཉིས་ཀར་སྦ་གསང་བྱ་རྒྱུའི་ཐག་བཅད།
བུ་མོ་གཉིས་ཀ་ད་དུང་ལོ་ན་ཆུང་རྐྱེན་སྡུག་བསྔལ་དེ་འདྲ་འཁུར་མི་
ཐུབ། ཨ་མྱེས་ཞིང་གྲོང་ནས་གཞི་སྡོད་བྱེད་རྒྱུར་ཧ་ཅང་དགའ་བས་
ངེད་གཉིས་ཀྱིས་གྲོང་རྡལ་ཞི་འོ་ནས་མེ་ཏོག་ལྡུམ་རྭ་ཡོད་པའི་ཁང་བ་
ཞིག་གླས་ནས་བསྡད་པ་ཡིན་ལ་ས་དེ་ནས་ཆུ་ཚོད་ཕྱེད་ཀ་ཙམ་སོང་
ན་ཕ་རཱེ་སི་གྲོང་ཁྱེར་ནང་དུ་ཐོན་ཐུབ།
ཞིང་གྲོང་ནས་འཚོ་བ་རོལ་ན་བཟང་ཆའམ་ཕན་པ་ཆེན་པོ་
ལྡན། ངའི་ཨ་མྱེས་ཀྱིས་འདི་ནས་ལྷིང་འཇགས་ངང་ཚེ་མཇུག་གི་འཚོ་
བ་རོལ་ཐུབ་ལ། བུ་མོ་གཉིས་ཀ་ཡང་ཁོད་ཡངས་པའི་ཞིང་གྲོང་ནས་
འཆམ་འཆམ་དུ་འགྲོ་ཆོག་དེ་ནི་མོ་གཉིས་ལ་མཚོན་ན་ཕན་པ་ཆེན་
པོ་ལྡན། ཡིན་ནའང་ང་རང་ཉིན་དཀར་ལས་ཚོགས་སུ་ཞུགས་དགོས་ཕྱིར།
བུ་མོ་གཉིས་ཀ་གཉོར་མཁན་གྱི་མ་མ་ཞིག་མི་གླ་ག་མེད་བྱུང་། དང་ཐོག་
མ་སྤུན་གཉེན་ཉེ་ཞིག་གདན་འདྲེན་ཞུས་པ་ཡིན་མོད་རྗེས་སུ་གཞུང་
རྒྱུད་དྲང་བའི་བུད་མེད་ཅིག་ངེད་ཚང་གི་མ་མར་གླས། མ་མ་གཉིས་
ཀ་ཕོའོ་ལན་བྷིའི་མི་ཡིན་པས་ངའི་བུ་མོ་གཉིས་ཀས་ཕ་སྐད་བཤད་
པར་མཐུན་རྐྱེན་འཛོམས། ངའི་ཕོའོ་ལན་བྷིའི་ཁྱིམ་མི་ཚོའང་མཚམས
མཚམས་སུ་ང་ལ་ལྟ་རུ་ཡོང་བ་དང་རྒྱུན་པར་གཟའ་མཇུག་གི་ངལ་
གསོའི་སྐབས་སུ་ཧྥ་རན་སིའི་མཚོ་འགྲམ་ནས་ངོ་ཐུག་པ་ཡིན་ལ་
མཚམས་ལན་རེར་ཕོའོ་ལན་ཏྟིའི་རི་གྲོང་ནས་ངོ་ཐུག་པ་ཡིན།
༡༩༡༠ལོར་གཅེས་སུ་འོས་པའི་ཨ་མྱེས་ཚེ་ལས་འདས་སོང་བས་
ང་དུས་ཡུན་རིང་བོ་ཞིག་ལ་སེམས་སྡུག་གི་ཀློང་དུ་ཚུད། སྔོན་ཁོར་
ནད་བྱུང་ནས་སྨན་ཁང་དུ་ལྷུང་དུས། ངས་ནམ་རྒྱུན་ཉལ་ཁྲིའི་འགྲམ་
ནས་ཁོར་འདུག་རོགས་བྱས་པ་དང་ཁོའི་འདས་དོན་གླེང་བ་ལ་ཉན་
ནས་བསྡད། ཨ་མྱེས་ཚེ་ལས་འདས་པའི་གནས་ཚུལ་དེས་ངའི་བུ་མོ་
ཆེ་བ་ལ་སྐྱོ་སྡུག་ཚད་མེད་བྱིན། སྐབས་དེར་མོ་ལོ་བཅུ་གཉིས་ཡིན་ལ་
ཨ་མྱེས་དང་མཉམ་དུ་འཚོ་བ་རོལ་བ་ནི་དོན་གལ་ཆེན་ཞིག་ཡིན་པ་
མོས་ཚོར་ཡོད། ཨ་མྱེས་དང་འབྲེལ་བའི་འདས་དོན་དེ་དག་མོས་ནམ་
ཡིན་ཡང་བརྗེད་ཐུབ་ཀྱིན་མེད།
གྲོང་རྡལ་སོ་ཁི་སི་ན་སློབ་གྲྭ་བཟང་པོ་དེ་འདྲ་མེད། སྐབས་དེར་
བུ་མོ་ཆུང་བ་ལོ་ན་ཆུང་བས་བདེ་ཐང་ལ་ཕན་པའི་འཚོ་བའི་ཁོར་ཡུག་
ཅིག་བསྐྲུན་དགོས་ཕྱིར་ཕྱི་རོལ་དུ་སྤྲོ་འཆམ་ལ་འགྲོ་རྒྱུ་དང་རོལ་རྩེད་
རྩེ་བ། ད་དུང་སློབ་ཆུང་སོགས་ཀྱང་འགྲིམ་དུ་འཇུག་དགོས། སྐབས་
དེའི་དུས་མོས་མོ་རང་ཉིད་སྤྱང་གྲུང་ཅན་ཞིག་ཡིན་པའི་ཁྱད་ཆོས་
མངོན་བཞིན་འདུག དེ་ལས་ལྷག་པར་རོལ་དབྱངས་ལ་དགའ་བོ་ཡོད།
མོའི་ཨ་ཅེ་ནི་རྣམ་དཔྱོད་ཀྱི་ཕྱོགས་ནས་མོའི་ཨ་ཕ་དང་འདྲ་བར་མ་
ཟད། གནད་དོན་ཐག་གཅོད་བྱ་རྒྱུ་དང་རིག་འདེད་བྱ་རྒྱུའི་ལྷན་སྐྱེས་
ཀྱི་ནུས་པ་མངོན་གསལ་དོད་པོ་འདུག བལྟས་ཡོང་ན་ང་དང་ཕཱེར་
འདྲ་བའི་ཚན་རིག་ཞིབ་འཇུག་ལ་དགའ་མོས་ཡོད་པའི་མི་ཞིག་ཏུ་
འགྱུར་ཁོ་ཐག་རེད། འོན་ཀྱང་ངས་མོ་རང་སློབ་འབྲིང་དུ་མངགས་
འདོད་མེད། ངས་བལྟས་ན་སློབ་འབྲིང་གི་སློབ་ཁྲིད་ཀྱི་དུས་ཡུན་རིང་
དྲགས་སོང་བས་བྱིས་པ་རྣམས་ཀྱི་རིག་དཔྱོད་ཀྱི་མཚར་ལོངས་ལ་
ཕན་པ་ཧ་ཅང་ཆུང་།
ང་རང་ཉིད་ཀྱི་ལྟ་བ་ཡིན་ན། བྱིས་པའི་སློབ་གསོ་ནི་བྱིས་པ་
རྣམས་ཀྱི་ལུས་ཁམས་དང་འཚར་ལོངས་བྱུང་བའི་ཆོས་ཉིད་ལ་བསྟུན་
དགོས་པ་དང་ད་དུང་རིག་རྩལ་དང་དེའི་སྐོར་གྱི་ཤེས་བྱ་མང་བོ་ལག་
ལེན་བྱེད་དུ་འཇུག་དགོས། འོན་ཀྱང་ད་ལྟའི་སློབ་གྲྭ་མང་ཆེ་ཤོས་ཀྱིས་
འབྲི་ཀློག་གི་སྐོར་ལ་དུས་ཚོད་མང་བོ་བཀོད་སྒྲིག་བྱས་པས་ཁྱིམ་ལ་
ལོག་ནའང་ལས་བྱ་མང་བོ་ཡོད། ངས་བལྟས་ན་སློབ་གྲྭ་འདི་རིགས་
ཀྱི་ཚན་རིག་བསླབ་ཚན་མང་ཆེ་ཤོས་ལ་ཚོད་ལྟའི་སྦྱོང་བརྡར་མང་བོ་
མེད་པ་འདྲ།
ཕ་རཱེ་སི་སློབ་ཆེན་གྱི་དགེ་རྒན་ཚོའི་གྲས་ན་ངའི་ལྟ་ཚུལ་འདི་ལ་
འཐད་པ་བྱུང་མཁན་ཧ་ཅང་མང་། དེ་བས་ང་ཚོས་ཕན་ཚུན་ལ་རོགས་
རམ་བྱེད་རྒྱུ་ཐག་གིས་བཅད་པ་དང་རྩ་འཛུགས་བྱས་པ་ཡིན་ལ།
དམིགས་ཡུལ་ནི་མཉམ་དུ་སོ་སོའི་བུ་ཕྲུག་ལ་རྣམ་པ་གསར་བའི་སློབ་
ཁྲིད་བྱེད་རྒྱུ་ཐག་བཅད་པ་ཡིན། དེ་བས་ང་ཚོ་མི་རཱེ་རེས་བསླབ་ཚན་
རཱེ་རེར་བགོས་ནས་བུ་ཕྲུག་ཚོ་ལ་སློབ་ཁྲིད་བྱས། དེའི་དུས་སུ་ང་ཚོའི་
བུ་ཕྲུག་ཚོ་ལ་ན་ཚོད་ཀྱི་ཁྱད་པར་ཅུང་ཤོར་ཡོད་ན་ཡང་ང་ཚོས་སློབ་
ཁྲིད་བྱེད་ཐབས་གསར་བ་འདིར་སྤྲོ་སྣང་ཆེན་པོ་ལྡན། ང་ཚོས་མང་རྒྱུ་
མེད་པའི་སློབ་ཁྲིད་དང་ཟུར་ཁྲིད་བྱས་པ་ཡིན། གྲུབ་འབྲས་ཆེན་པོ་
ཐོབ་ཡོད་པས་བྱིས་པ་རྣམས་སྤྲོ་སྣང་གིས་ཁེངས་ཡོད།
སློབ་གསོ་གཏོང་སྟངས་འདི་ང་ཚོས་ལོ་གཉིས་ལྷག་ལ་རྒྱུན་
འཁྱོངས་བྱས་པ་ཡིན། དེ་བས་བྱིས་པ་ཚོ་ལའང་ཐོས་རྒྱ་དང་མཐོང་རྒྱ་
སོགས་གང་གི་ཆ་ནས་ཀྱང་ཡར་རྒྱས་ཆེན་པོ་བྱུང་ཡོད། ངའི་བུ་མོ་ཆེ་
བར་དེ་བས་ཀྱང་གྲུབ་འབྲས་ཐོབ་ཡོད་པ་འདྲ། སློབ་གསོ་གཏོང་སྟངས་
འདིའི་སྟབས་ཀྱིས་མོ་ལོ་ཆུང་དུས་ནས་ཕ་རཱེ་སི་སློབ་འབྲིང་ཞིག་གི
འཛིན་གྲྭ་གོང་མར་འཕར་ཐུབ་སོང་། དེར་མ་ཟད་དཀའ་ལས་ཅི་ཡང་
མེད་པར་བསླབ་ཚན་སོ་སོར་རྒྱུགས་འཕྲོད་པ་དང་སློབ་གྲོགས་ཚོ་དང་
བསྡུར་ན་ལོ་ན་ཆུང་ཡང་ཕ་རཱེ་སི་སློབ་ཆེན་ནས་མུ་མཐུད་དུ་ཚན་
རིག་ཆེད་ལས་བསླབ་ཚན་ལ་སློབ་གཉེར་བྱེད་ཐུབ་སོང་།
ངའི་བུ་མོ་ཆུང་བ་ལ་རྣམ་པ་གསར་བའི་སློབ་ཁྲིད་བྱེད་ཐབས་ཀྱི་
གསོ་སྐྱོང་སྦྱོང་བརྡར་མ་བྱས་ནའང་ཕྱིས་སུ་སློབ་ཆེན་ཞིག་ནས་སློབ་
གཉེར་བྱས། དང་ཐོག་མོས་བསླབ་ཚན་འགའ་དམིགས་སུ་བདམས་
ནས་བསླབས། ཕྱིས་སུ་བསླབ་ཚན་ཡོངས་ལ་སྦྱངས་བ་དཔྱིས་ཕྱིན་པ
བྱས། མོ་ནི་སློབ་མ་ཡ་རབས་ཤིག་ཡིན། ཕྱོགས་ཡོངས་ཀྱི་གྲུབ་འབྲས་
འབུར་དུ་ཐོན།
ངས་རྟག་པར་བུ་མོ་གཉིས་ཀྱི་ལུས་རྩལ་གཙིགས་སུ་བཟུང་བ་
ཡིན། ཕྱི་རོལ་དུ་འཆམ་འཆམ་ལ་འགྲོ་རྒྱུ་མ་གཏོགས་ལུས་རྩལ་སྦྱོང་
བརྡར་ཡང་གལ་ཆེན་ཞིག་ཏུ་བསམ་ཡོད།ཧྥ་རན་སི་ནས་བུ་མོ་རྣམས་
ལ་ལུས་རྩལ་སྦྱོང་དུ་འཇུག་རྒྱུ་ལ་དེ་འདྲའི་དོ་སྣང་ཆེན་པོ་མི་བྱེད་མོད།
ངས་རང་གི་བུ་མོ་གཉིས་ལ་ཉིན་རཱེ་རེར་ལུས་རྩལ་སྦྱོང་བརྡར་བྱེད་དུ་
བཅུག་པ་དང་ཁོམ་སྐབས་ཀྱི་དུས་ཚོད་བེད་སྤྱད་ནས་རི་ལ་འཛེག་
རྒྱུ་དང་མཚོ་འགྲམ་དུ་སྤྲོ་གསེང་ལའང་སོང་བ་ཡིན། དེར་མ་ཟད་མོ་
གཉིས་ཆུར་རྐྱལ་བ་དང་གྲུ་གཟིངས་ལ་ཁ་ལོ་སྒྱུར་བའི་ནུས་རྩལ་ཀྱང་
ཤིན་ཏུ་བཟང་། རྒྱང་ཐག་རིང་བོར་བསྐྱོད་པ་དང་ལྕགས་རྟར་ཞོན
ནས་ས་ཐག་རིང་བོ་འགྲོ་རྒྱུར་འཇིགས་སྣང་སྤུ་ཙམ་ཡང་མེད།
ཡིན་ན་ཡང་། བུ་མོར་སློབ་གསོ་གཏོང་རྒྱུ་ནི་ངའི་བྱེ་བྲག་གི་
འགན་འཁྲི་ཞིག་ཡིན་པ་དང་། ངས་ད་དུང་ཆུ་ཚོད་མང་ཆེ་བ་ཚན་
རིག་ཞིབ་འཇུག་གི་སྟེང་ལ་བེད་སྤྱོད་དགོས། མི་མང་བོ་ཞིག་དང་སྒོས་
སུ་བུད་མེད་དག་གིས་ང་ལ་ཇི་ལྟར་བྱ་བ་འདི་གཉིས་ཀ་འགལ་བ་མེད་
པར་ཐག་གཅོད་བྱས་པ་ཡིན་ཞེས་དྲིས་མྱོང་། རེད་ཡ། འདི་ནི་ལས་
སླ་མོ་ཞིག་མ་རེད། ངེས་པར་དུ་བློ་བརྟན་འགྱུར་མེད་ཀྱིས་ཐོབ་ཤོར་
གཉིས་ཀར་བསམ་བློ་མང་བོ་གཏོང་དགོས། ང་དང་ངའི་བུ་མོ་གཉིས་
ཀའི་འབྲེལ་བ་ཧ་ཅང་བཟང་། ཕན་ཚུན་ལ་ཐུགས་ཁུར་དང་བཟོད་
སྒོམ་ཆེ་བས་རྒྱུན་པར་འཚོ་བ་ལ་རཱེ་བའི་འོད་ཟེར་འཕྲོས་ཡོད། ངེད་
ཚང་ནས་མ་བུའི་བར་ལ་ཁ་རྩོད་བྱུང་མ་མྱོང་ལ་ཕན་ཚུན་གྱི་སེམས་
ལ་གནོད་པའི་སྐད་ཆ་ཚིག་གཅིག་ཀྱང་བཤད་མ་མྱོང་།
༡༩༠༦ལོར། ངས་ཕཱེར་གྱི་ཚབ་བྱས་ཏེ་ཕ་རཱེ་སི་སློབ་ཆེན་ཏུ་དགེ་
རྒན་གྱི་འགན་དེ་དང་ལེན་བྱེད་དུས། སྒྲིག་ཆས་ཆཆ་མི་ཚང་ཞིང་རྒྱ་
ཁྱོན་ཆུང་བའི་ཚོད་ལྟ་ཁང་ཞིག་མ་གཏོགས་ཚོད་ལྟ་ཞིབ་འཇུག་བྱེད་
སའི་གནས་མེད། ངའི་ཁྱོ་ག་ཚེ་ཐོག་ཏུ་བཞུགས་དུས་ཚན་རིག་པ་
སྐོར་ཞིག་དང་སློབ་མ་འགས་ཁོར་ལག་རོགས་བྱས། ངས་འགན་དང་
ལེན་བྱས་པའི་རྗེས་སུ་ཁོ་ཚོས་མུ་མཐུད་དུ་ང་ལའང་རོགས་རམ་གང་
མང་བྱས་རྐྱེན་ད་གཟོད་ཞིབ་འཇུག་གི་བྱ་བ་ཡང་བསྐྱར་མགོ་རྩོམ
ཐུབ་སོང་ལ་གྲུབ་འབྲས་ཀྱང་ཆེན་པོ་ཐོབ།
༡༩༠༧ལོར་ང་ལ་སྐུ་ཞབས་ཨན་བྷི་རུའུ་ཁཱར་ནེ་གྷེ་ལགས་ཀྱི་མ
དངུལ་གྱི་རོགས་རམ་ཐོབ། ཁོང་གིས་ངའི་ཚོད་ལྟ་ཁང་ལ་བྱ་དགའ་
མ་དངུལ་འབོར་ཆེན་ཞིག་བྱིན། གྲུབ་འབྲས་ལེགས་པོ་ཐོབ་ཡོད་པའི་
ཚན་རིག་པ་སྐོར་ཞིག་གིས་ཀྱང་བྱ་དགའི་མ་དངུལ་འདི་ལ་བརྟེན་
ནས་བློ་གཅིག་སེམས་གཅིག་གིས་རང་རང་གི་ལས་གཞི་ལ་ཚོད་ལྟ་
བྱེད་ཐུབ་སོང་། མ་དངུལ་གྱི་རོགས་རམ་འདི་འདྲ་བ་ལ་ཕན་པ་ཧ་ཅང་
ཆེ་སྟེ། རྣམ་དཔྱོད་ལྡན་པའི་ཚན་རིག་པ་དང་ཞིབ་འཇུག་བྱེད་མཁན་
རྣམས་ཀྱིས་མ་དངུལ་དེ་དག་ལ་བརྟེན་ནས་རང་གི་ཕུགས་བསམ་
འགྲུབ་ཐུབ་ལ་ཁོ་ཚོའི་གྲུབ་འབྲས་ཀྱིས་སྤྱི་ཚོགས་ལ་ཡང་ནུས་པ་
གལ་ཆེན་ཐོན་ཐུབ། ཚན་རིག་ཞིབ་འཇུག་རྒྱུན་མི་འཆད་པའི་ཆེད་དུ་
སྤྱི་ཚོགས་སྟེང་གི་ཤེས་འབྱོར་གཉིས་ལྡན་གྱི་སྐྱེ་བོ་དག་གིས་རང་ནུས་
ཅི་ཡོད་ཀྱིས་རོགས་སྐྱོར་མ་དངུལ་ལམ་བྱ་དགའ་འདི་འདྲ་བ་གནང་
ན་དོན་བཟང་ཞིག་རེད།
སྐབས་དེར། ངའི་དམིགས་ཡུལ་གཙོ་བོ་ནི་རང་ནུས་ཅི་ཡོད་ཀྱིས་ཧ་
ཅང་དྭངས་མ་ཡིན་པའི་ཁིལ་ཚྭ (རེའེ་ཌྷཱཨམ་གཞི་རྒྱུ)
ཧྥུན་ཁེ་འགའ་བསྡུ་ལེན་བྱ་རྒྱུ་དེ་ཡིན། ༡༩༠༧ལོར་ངས་རེའེ་ཌྷཱེ་ཨམ་གཞི་
རྒྱུ་ཡི་ཆ་རྡུལ་གྱི་ཚད་དེ་ཚད་འཇལ་བྱེད་ཐུབ་སོང་། ཡང༡༩༡༠ལོར་ངས་
དངོས་སུ་ལྷད་མེད་ལྕགས་རིགས་རེའེ་རྗེ་ཨམ་གཞི་རྒྱུ་གཞི་རྒྱུ་བསྡུ་ལེན་
བྱེད་ཐུབ་སོང་། བསྡུ་ལེན་བྱས་པའི་གོ་རིམ་ནི་ཧ་ཅང་རྙོག་འཛིང་ལྡན་
པས་ངེས་པར་དུ་སེམས་ཆུང་དང་ཞིབ་ཚགས་ངང་བསྒྲུབ་དགོས། ངས་
སྙན་གྲགས་ཅན་གྱི་རྫས་འགྱུར་རིག་པ་བ་ཞིག་གི་རོགས་རམ་ལ་
བརྟེན་ནས་ད་གཟོད་ཚོད་ལྟ་འདི་ལ་ལེགས་འགྲུབ་བྱུང་མོད་རྗེས་སུ་
ངས་ཚོད་ལྟ་འདི་བསྐྱར་དུ་བྱས་མ་མྱོང་། རྒྱུ་མཚན་ནི་ཚོད་ལྟ་འདིའི་
རེའེ་ཌྷཱེ་ཨམ་གཞི་རྒྱུ་ཧ་ཅང་ཉུང་ཉུང་ཅན་དེ་སེམས་ཆུང་བྱས་ནས་
དོ་དམ་མ་བྱས་ན་མེད་བརླག་ཏུ་གཏོང་བའི་ཉེན་ཁ་ཆེ། ཐེངས་འདིའི་
ཚོད་ལྟ་བརྒྱུད་ནས་ངས་དངོས་སུ་དཀར་མདོག་ཅན་གྱི་ལྕགས་རིགས་
རེའེ་ཞཱི་ཨམ་གཞི་རྒྱུ་མཐོང་ཐུབ་སོང་། དེ་ནི་ང་ལ་མཚོན་ན་ཡ་མཚར་
བའི་དོན་བཟང་ཞིག་རེད། འོན་ཀྱང་ཚོད་ལྟ་མང་བོ་ཞིག་ཡོད་པས་
དེ་ལ་ལྟ་ཞིབ་བྱེད་ཁོམ་གྱི་དུས་ཚོད་དེ་འདྲ་མང་བོ་ཞིག་མེད། དེ་བས་
ངས་ཀྱང་གཞི་རྒྱུ་གསར་བའི་ཁྱད་མཚར་གྱི་ཚུལ་དེ་ལ་དུས་ཡུན་རིང་
བོར་ཞིབ་ལྟ་བྱ་རྒྱུ་ནི་དཀའ་མོ་ཞིག་རེད།
འོན་ཀྱང་ངས་སྔོན་ཆད་རྙེད་པའི་གཞི་རྒྱུ་ཕོལ་དེ་སྙིགས་རོ་དང་
ཁ་བྲལ་དུ་བཏང་སྟེ་བསྡུ་ལེན་བྱེད་མ་ཐུབ། རྒྱུ་མཚན་ནི་གཏེར་ཁའི་
ནང་ན་གཞི་རྒྱུ་ཕོལ་གྱི་གྲངས་ཚད་རེའེ་ཞེ་ཨམ་གཞི་རྒྱུ་དང་བསྡུར་ན་
ཤིན་ཏུ་ཉུང་། འོན་ཀྱང་ངའི་ཚོད་ལྟ་ཁང་དུ་གཞི་རྒྱུ་ཕོལ་གྱི་ཚད་གྲངས་
ཤིན་ཏུ་མཐོ་བའི་གཏེར་རྫས་མང་བོ་ཡོད། ང་ཚོས་དེ་དག་བེད་སྤྱད་
ནས་ཚོད་ལྟ་སྣ་ཚོགས་བྱས་ཆོག ཚོད་ལྟ་དེ་དག་གི་གྲས་ནས་གཞི་རྒྱུ་
ཕོལ་གྱི་འཕྲོ་གཏོང་གི་རང་བཞིན་དང་དེ་འཕྲོ་གཏོང་བྱེད་དུས་སུ་ཧེལ་
དབུགས་གཏོང་བ་དེ་ལ་ཚོད་ལྟའི་རིན་ཐང་ཆེན་པོ་ལྡན།
ངས་ད་དུང་བསམ་བློ་བཞི་གསུམ་བཅུ་གཉིས་བཏང་ནས་ཚོད་
ལྟ་ཁང་གི་ཚད་འཇལ་བྱེད་ཐབས་ལ་བཅོས་བསྒྱུར་ཡག་པོ་ཞིག་བྱེད་
ཐུབ་སོང་། ངས་བཤད་མྱོང་ཡོད་དེ། ཞིབ་ཕྲ་རང་བཞིན་ལྡན་པའི་ཚད་
འཇལ་གྱིས་རེའེ་ཌྷཱེ་ཨམ་གཞི་རྒྱུ་བསྡུ་ལེན་བྱ་རྒྱུ་དེ་ལ་རམ་འདེགས་
ཤིན་ཏུ་གལ་ཆེན་བྱ་ཐུབ་པ་དང་ངས་ད་དུང་ཚད་འཇལ་ཐབས་གསར་
བ་དེ་བེད་སྤྱད་ནས་གཞི་རྒྱུ་གསར་བ་དེ་ལ་འབྲེལ་བའི་ཆོས་ཉིད་
གསར་བ་གང་མང་ཞིག་ཤེས་རྟོགས་བྱུང་ན་འདོད།
ངས་ཐབས་བཀོད་ཤིན་ཏུ་སྤྱོད་སྒོ་ཆེ་བ་ཞིག་རྙེད་བྱུང་། དེ་ནི་རེའེ་
ཌྷཱེ་ཨམ་གཞི་རྒྱུ་ཡི་འཕྲོ་གཏོང་བྱས་པའི་དབུགས་གཟུགས་དེའི་གྲངས་
ཚད་ལ་བརྟེན་ནས་རབ་གཙང་རེའེ་ཌྷཱེ་ཨམ་གཞི་རྒྱུ་ཡི་གྲངས་ཚད་ལ་
ཚད་འཇལ་རྒྱུ་དེ་ཡིན། ཚོད་ལྟ་ཁང་ནས་ཐེངས་མང་བོར་ཐབས་ཤེས་
འདི་བཀོལ་སྤྱོད་བྱས་པ་བརྒྱུད་ནས་ངས་སྟོང་ཆའི་གཅིག་གི་རེའེ་ཌྷཱེ་
ཨམ་གཞི་རྒྱུ་ཁེ་གཅིག་ཚད་འཇལ་ཐུབ་སོང་། དེ་ནི་ཧ་ཅང་ཆུང་བའི་
གྲངས་ཚད་ཅིག་ཡིན། གྲངས་ཚད་མང་བོའི་གཞི་རྒྱུའི་ཚད་འཇལ་
དུས་ང་ཚོས་རེའེ་ཌྷཱེ་ཨམ་གཞི་རྒྱུ་ཡི་འཕྲོ་གཏོང་འོད་ཐིག་ནང་གི་འཕྲོ་
ཐིག་བརྟོལ་ཤུགས་ཀྱི་ཚད་མཐོ་བའི་ཆོས་ཉིད་དེ་གཞིར་བཟུང་ནས་
ཚད་འཇལ་བྱས་པ་ཡིན། སྒྲིག་ཆས་འདི་ངའི་ཚོད་ལྟ་ཁང་གི་ནང་དུ་
ཡོད། འཕྲོ་ཐིག་གི་ཆོས་ཉིད་གཞིར་བཟུང་ནས་གཞི་རྒྱུ་ལེ་ཡི་གྲངས་
ཚད་འཇལ་བ་དེ་ནི་རྒྱ་མའི་སྟེང་ནས་གྲངས་ཚད་འཇལ་བ་དང་བསྡུར་
ན་འབྲས་བུ་འབྱུང་སླ་བར་མ་ཟད་དེ་ལས་ཀྱང་ཞིབ་ཕྲ་ཅན་གྱི་འབྲས་
བུ་འབྱུང་ཐུབ། འོན་ཀྱང་ཐབས་ཤེས་གསར་བ་འདི་མུ་མཐུད་དུ་བེད་
སྤྱོད་གཏོང་རྒྱུ་བསམ་ན་ངེས་པར་དུ་སྔོན་ལ་ཞིབ་ཕྲ་ལྡན་པའི་ཚད་
གཞི་གསར་བ་ཞིག་ལ་འདང་ཞིབ་མོ་བརྒྱབ་ནས་བཟོ་དགོས།
རེའེ་ཌྷཱེ་ཨམ་གཞི་རྒྱུ་ཡིས་ཚོད་ལྟ་དང་ཚན་རིག་ཞིབ་འཇུག
གི་ཕྱོགས་ལ་ཕན་པ་ཆེན་པོ་བཟོ་དགོས་ན་ངེས་པར་དུ་ཚད་འཇལ་
གྱི་ཐབས་ལམ་བེད་སྤྱོད་གཏོང་དགོས། དེང་སང་གི་གསོ་རིག་འཕྲོད་
བསྟེན་གྱི་སྟེང་དུ་ཡང་རེའེ་ཌྷཱེ་ཨམ་གཞི་རྒྱུ་ཡི་དགོས་མཁོ་ཧ་ཅང་ཆེ།
དེ་བས་ཚོང་ལས་རང་བཞིན་ཅན་གྱི་རེའེ་ཌྷཱེ་ཨམ་གཞི་རྒྱུ་ཡི་ཐོན་རྫས་
ཀྱི་གཙང་ཚད་ལ་ཚོད་ལྟ་བྱ་རྒྱུ་ནི་གལ་ཆེན་ནང་གི་དོན་ཆེན་དུ་གྱུར།
རེའེ་ཌྷཱེ་ཨམ་གཞི་རྒྱུ་ཡིས་སྐྱེ་དངོས་ལ་ཤུགས་རྐྱེན་སྣ་ཚོགས་
ཐེབས་པ་དེ་ཧྥ་རན་སི་ནས་ཞིབ་འཇུག་གི་མགོ་བརྩམས་པ་ཡིན་ལ་
དེར་འབྲས་བུ་མི་དམན་པ་ཐོབ། དེའི་དུས་ཚོད་ལྟ་བྱས་མྱོང་བའི་རེའེ་
ཉཱེ་ཨམ་གཞི་རྒྱུ་དེ་དག་ངའི་ཚོད་ལྟ་ཁང་ནས་མཁོ་སྤྲོད་བྱས་པ་ཡིན།
དུས་སྐབས་དེར་ངའི་ཁྱོ་ག་ཚེ་ཐོག་ཏུ་བཞུགས་ཡོད་ལ་ཚོད་ལྟའི་གྲུབ་
འབྲས་ལེགས་པོ་ཐོན་ཡོད་པ་ལ་ངེད་གཉིས་སྤྲོ་སེམས་ཆེན་པོ་སྐྱེས།
དེའི་ཞིབ་འཇུག་གི་འབྲས་བུ་ལ་བརྟེན་ནས་གསོ་རིག་གི་ལག་རྩལ་
གསར་བ་ཞིག་གི་སྲོལ་བཏོད། དང་ཐོག་ཧྥ་རན་སི་ནས་སྲོལ་བྱུང་བའི་
གསོ་རིག་ལག་རྩལ་དེ་རྗེས་སུ་རྒྱལ་ཁབ་གཞན་ནས་ཀྱང་འཕེལ་རྒྱས་
ཆེན་པོ་བྱུང་བས་སྨན་དཔྱད་ཀྱི་ཕྱོགས་ལ་བེད་སྤྱོད་བཞིན་འདུག རེའེ་
དྡྷེ་ཨམ་གཞི་རྒྱུ་ཡི་མཁོ་ཚད་ཇེ་མང་དུ་སོང་བས་རེའེ་རྗེ་ཨམ་གཞི་རྒྱུ
བཟོ་བའི་བཟོ་གྲྭ་ཡང་ཇེ་མང་དུ་སོང་། དེའི་བཟོ་སྐྲུན་ལག་རྩལ་ཡང་
འཕེལ་རྒྱས་ཆེན་པོ་བྱུང་ཡོད། རེའེ་ཞེ་ཨམ་གཞི་རྒྱུ་བཟོ་སྐྲུན་གྱི་བཟོ་
གྲྭ་ཐོག་མར་ཧྥ་རན་སི་ནས་བཙུགས་པ་ཡིན་ལ་རྗེས་སུ་རྒྱལ་ཁབ
གཞན་པ་ནས་ཀྱང་བཙུགས་བྱུང་། ད་ལྟ་བཟོ་གྲྭ་དེ་དག་ལས་ཆེ་ཤོས་
ཨ་རི་ན་བཙུགས་ཡོད་པ་དེ་ཡི་ཐོན་ཚད་ཧ་ཅང་མཐོ། དེའི་རྒྱུ་མཚན་
ནི་ཨ་རི་ན་གྲངས་ཚད་ཅུང་མང་བའི་ཝན་ཅཱ་འདྲེས་ལྕགས་ཀྱི་ཡུའུ་རཱེ་
ནེམ་གྱི་གཏེར་ཁ་ཅུང་མང་བོ་ཡོད་པ་དང་དེ་ཅུང་ཟད་བསྡུ་ལེན་བྱེད་སླ་
ཞིང་ཐོན་ཚད་ཀྱང་ལྟོས་བཅས་ཀྱིས་མང་བས་སོ། རེའེ་ཌྷཱེ་ཨམ་གཞི་རྒྱུ་
གཞི་རྒྱུ་དེ་བཟོ་ལས་སྟེང་དུ་འཕེལ་རྒྱས་ཆེན་པོ་བྱུང་བས་དེ་ལས་སྨན་
བཅོས་ཕྱོགས་ཀྱི་ལག་རྩལ་ཡང་འཕེལ་རྒྱས་ཆེན་པོ་བྱུང་། གསོ་ཐབས་
འདིས་ནད་རིགས་སྐོར་གཅིག་སེལ་ཐབས་ལ་ནུས་པ་གལ་ཆེན་འདོན་
ཐུབ། ཁྱད་པར་དུ་འབྲས་སྐྲན་གྱི་ནད་རིགས་སེལ་རྒྱུ་ལ་ནུས་པ་ཁྱད་
པར་ལྡན། རྒྱུ་རྐྱེན་དེ་ཡི་དབང་གིས་གྲོང་ཁྱེར་ཆེན་པོའི་ནང་ན་ཆེད་
དུ་གསོ་ཐབས་འདི་བེད་སྤྱད་ནས་ནད་བཅོས་བྱེད་པའི་ཆེད་ལས་
སྨན་ཁང་ཡོད། སྨན་ཁང་དེ་རིགས་ཀྱིས་རེའེ་ཉཱེ་ཨམ་གཞི་རྒྱུ་འགའ་
རཱེ་གསོག་འཇོག་དང་བདག་གཉེར་བྱས་ཡོད། རེའེ་ཉཱེ་ཨམ་གཞི་རྒྱུ་
ཡི་ཚོང་རའི་རིན་གོང་ད་ལྟ་ཁེ་གཅིག་ལ་ཨ་སྒོར་ཁྲི་བདུན་ཙམ་ལ་
སླེབས་འདུག རིན་གོང་འདི་འདྲ་མཐོ་བ་ནི་གཞི་རྒྱུ་ལེ་རང་བྱུང་གི་
ཐོན་ཁུངས་དང་གཏེར་ཁའི་ནང་ན་ཧ་ཅང་ཉུང་ཞིང་དེ་བསྡུ་རྒྱུ་ཤིན་ཏུ་
དཀའ་བས་རེད།
དང་ཐོག་ང་ཚོས་རྫས་གསར་བ་འདི་ལ་འདི་འདྲའི་སྤྱི་ཚོགས་ཀྱི་
ཕན་ཡོན་ཡོད་པ་དཔོག་ཐུབ་མེད། འདི་ནི་ཚན་རིག་སྟེང་གི་གསར་
རྟོག་གལ་ཆེན་ཞིག་ཡིན་པར་མ་ཟད་ད་དུང་སེལ་དཀའ་བའི་སྙུང་
གཞི་ལ་ཡང་ཕན་པ་ཆེན་པོ་ཡོད་པས་མི་རྣམས་ཀྱི་ན་བའི་སྡུག་
བསྔལ་ཀྱང་སེལ་ཐུབ། ཀློག་པ་པོ་ལྷན་རྒྱས་ཀྱིས་ད་ལྟ་ངའི་ཡིད་སེམས་
རབ་ཏུ་སྤྲོ་བཞིན་ཡོད་པ་ཡིག་ཐོག་ནས་ཀྱང་ཀློག་ཐུབ་རྒྱུ་རེད། གྲུབ་
འབྲས་འདི་ལྟ་བུ་ཐོབ་པ་འདི་ང་དང་ངའི་ཁྱོ་ག་གཉིས་ཀྱིས་མཉམ་དུ་
ཚོད་ལྟ་བྱས་པ་དང་རྒྱུན་འཁྱོངས་བྱས་པའི་འབྲས་བུ་ཡིན། འབྲས་བུ་
འདིའི་རིན་ཐང་བསྡུར་ཐབས་བྲལ་བ་ཞིག་རེད།
གལ་སྲིད་རེའེ་ཌྷཱེ་ཨམ་གཞི་རྒྱུ་ཡི་སྨན་དཔྱད་ལ་ལེགས་གྲུབ
འབྱུང་དུ་འཇུག་རྒྱུ་བསམ་ན་ངེས་པར་དུ་ཚད་གྲངས་ཀྱི་ཚོད་འཛིན་ལ་
ནོར་འཁྲུལ་མི་འབྱུང་བར་ཁག་ཐེག་བྱ་དགོས། དེ་བས་བཟོ་ལས་ཡིན་
ནའང་འདྲ། གསོ་རིག་ཡིན་ནའང་འདྲ། དེ་མིན་ཚན་རིག་ཞིབ་འཇུག་
གི་ཐད་ནས་ཡིན་ནའང་འདྲ། རེའེ་ཌྷཱེ་ཨམ་གཞི་རྒྱུ་ཚད་འཇལ་རྒྱུ་ནི་ཧ་
ཅང་གལ་ཆེ་བའི་བྱ་བ་ཞིག་རེད།
རྒྱུ་རྐྱེན་དེའི་དབང་གིས་རྒྱལ་ཁབ་མང་བོ་ཞིག་གི་ཚན་རིག་པས་
འཐུས་མི་ཚོགས་པ་ཞིག་རྩ་འཛུགས་བྱས་ནས་ཚོགས་མི་ཡོངས་ཀྱིས་
རྒྱལ་སྤྱིའི་ཚད་གཞི་ཞིག་བཟོ་རྒྱུའི་སྐོར་ལ་གྲོས་མོལ་བྱས། གཞི་རྒྱུ་
གསར་བའི་རྒྱལ་སྤྱིའི་ཚད་གཞི་དེ་ལ་བརྟེན་ནས་ལག་ལེན་དང་ཚད་
འཇལ་རྒྱུ་ཐག་བཅད་པ་དང་མཉམ་དུ་བརྩི་སྲུང་བྱ་རྒྱུའི་རཱེ་བ་བཏོན།
ཚད་གཞི་ཐག་གཅོད་ཀྱི་རིམ་པ་ནི་སྔོན་ལ་ཞིབ་ཕྲ་ལྡན་པའི་ཐབས་
སྤྱད་ནས་གཙང་ཚད་ཧ་ཅང་མཐོ་བའི་ལེ་གཞི་རྒྱུ་ཚྭ་འགའི་ཚད་
གྲངས་དེ་རྩ་བའི་ཚད་གཞི་ལ་ཐག་གིས་བཅད་པ་དང་དེ་ནས་རྫས་
དེ་ཡི་འཕྲོ་གཏོང་རང་བཞིན་དང་རྩ་བའི་ཚད་གཞི་གཉིས་ལ་གཤིབ་
བསྡུར་བྱས་ནས་ཚད་གཞི་གཉིས་པ་ལ་ངོས་བཟུང་ནས་རྒྱལ་ཁབ་སོ་
སོས་བེད་སྤྱོད་གཏོང་བར་མཁོ་སྤྲོད་བྱས། འཐུས་མི་ཚོགས་པས་ང་ལ་
རྩ་བའི་ཚད་གཞི་བཟོ་བའི་ལས་འགན་མངགས་བཅོལ་བྱས།
རེའེ་ཌྷཱེ་ཨམ་གཞི་རྒྱུ་ཡི་ཚད་གྲངས་ཧ་ཅང་ཉུང་སྟེ་ཧའོ་ཁེ༢༡མ་
གཏོགས་མེད་པས་ལྗིད་ཚད་ཧ་ཅང་ཡང་། དེ་བས་ཚད་གཞི་བཟོ་རྒྱུ་ནི
ཧ་ཅང་ཞིབ་ཚགས་ལྡན་པའི་བྱ་བ་ཞིག་ཡིན་པས་དེ་ལ་ལྷོད་ཡངས་སྤུ་
ཙམ་ཡང་བྱ་མི་རུང་བར་ནན་ཏན་གྱིས་སྒྲུབ་དགོས། ༡༩༡༡ལོར་ངས་
རྩ་བའི་ཚད་གཞི་དེ་བདེ་བླག་ངང་བཟོས་ཚར།
རྩ་བའི་ཚད་གཞིའི་མ་དཔེ་དེ་ལི་སྨི་འགའི་རིང་ཚད་ཀྱི་ཤེལ་གྱི་
སྦུ་གུ་ཞིག་གི་ནང་ལ་བཅུག་ཡོད་ལ་དེ་ནི་རེའེ་རྗེ་ཨམ་གཞི་རྒྱུ་ཡི་མ་
རྡུལ་ཚད་འཇལ་གྱི་རབ་གཙང་རེའེ་ཀཻ་ཨམ་གཞི་རྒྱུ་གཞི་རྒྱུ་ཚཱ་ཡིན།
དཔལ་འབྱོར་ཨུ་ཡོན་ལྷན་ཚོགས་ཀྱི་ཆོག་མཆན་ཐོབ་རྗེས་གྲོང་
ཁྱེར་ཕ་རཱེ་སི་ཉེ་འདབས་ཀྱི་སེ་ཧྥུར་རྒྱལ་སྤྱིའི་ཚད་གྲངས་ཚད་གཞི་
ཐག་གཅོད་ཅུའུ་རུ་ཉར་ཚགས་བྱས། ལྷན་ཚོགས་ཀྱིས་ད་དུང་རྩ་བའི་
ཚད་གཞི་དེ་མ་གཞི་བྱས་ནས་ཚད་གཞི་གཉིས་པ་འགའ་ཐག་གིས་
བཅད་པ་དང་དེ་དག་སྤྱི་ཚོགས་སྟེང་དུ་བསྒྲགས་ནས་དངོས་སུ་ལག་
ལེན་ཁྲོད་དུ་བེད་སྤྱོད་བཏང་། ད་ལྟ་ཧྥ་རན་སིའི་གང་ས་གང་དུ་བཀྲམ་
ཡོད་པའི་གཞི་རྒྱུ་ལེ་འཇུག་བྱེད་ཀྱི་ཤེལ་གྱི་སྦུ་གུ་དེ་དག་གི་ཚད་གཞི་
ཐག་གཅོད་ལས་ཀ་ནི་ཕལ་ཆེར་ངའི་ཚོད་ལྟ་ཁང་ནས་བསྒྲུབས་པ་
ཡིན། ཚད་གཞི་ཐག་གཅོད་ཀྱི་ཐབས་ལམ་ནི་རྫས་ཀྱི་འཕྲོ་གཏོང་རང་
བཞིན་གྱི་ཆོས་ཉིད་གཞིར་བཟུང་ནས་འཕྲོ་གཏོང་གི་ཤུགས་ཚད་ཚད་
འཇལ་བྱས་པ་དེ་ཡིན། མི་སུ་ཡིན་རུང་ལག་ན་ཡོད་པའི་གཞི་རྒྱུ་ལེ་ཡི་
མ་དཔེ་བཟུང་ནས་ངའི་ཚོད་ལྟ་ཁང་ནས་ཚད་དང་གཙང་ཚད་འཇལ་
ཆོག ཨ་རི་རྒྱལ་ཁབ་ནས་བྱ་བ་འདི་དག་རྒྱལ་ཁབ་ཚད་གཞི་ཅུའུ་
ཡིས་སྒྲུབ་དགོས་པ་རེད།
༡༩༡༠ལོར་ཐོན་དུས། ང་ལ་ཧྥ་རན་སིའི་སྲིད་གཞུང་གིས་གྲཊ་
ཅན་མི་སྣའི་གཟེངས་རྟགས་སྤྲད། སྔོན་ཆད་ངའི་ཁྱོ་ག་ལ་ཡང་གཟེངས་
རྟགས་དེ་ཡི་མཚན་སྙན་གནང་བརྩིས་བྱས་མོད། འོན་ཀྱང་ཁོས་དེ་དང་
ལེན་མ་བྱས། ཕཱོར་ལགས་གཟེངས་རྟགས་དང་མཚན་སྙན་སོགས་ལ་སྤྲོ་
སྣང་ཅི་ཡང་མེད་པས་དང་ལེན་མ་བྱས་པ་ཡིན། ངའི་བྱ་བ་སྤྱོད་པ་ཡོད་
ཚད་རང་གི་ཁྱོ་ག་དང་བསྟུན་ན་འདོད། དོན་དག་འདི་ཡང་དེ་ལས་མ་
འདས་པ་རེད། དོན་དག་འདིའི་སྟེང་ནས་ཡང་ང་ཁྱོ་གའི་དགོངས་པ་
དང་འགལ་མི་འདོད། རྒྱལ་སྲིད་པུའུ་ཡིས་ང་ལ་ཐེངས་མང་བོར་ཁ་ཏ་
བྱས་ཀྱང་ངས་རྩ་བ་ནས་གཟེངས་རྟགས་འདི་དང་ལེན་མ་བྱས། དུས་དེ་
དང་མཉམ་དུ་ངའི་ལས་གྲོགས་མང་བོས་ང་ལ་ཕ་རཱེ་སི་ཚན་རིག་གླིང་
གི་གོ་གནས་བརྩོན་ལེན་བྱོས་དང་ཞེས་སྐུལ་མ་བཏང་།ཕཱེར་ཚེ་ལས་མ་
འདས་པའི་ཟླ་ངོ་འགའི་སྔོན་ལ་ད་དུང་ཕ་རཱེ་སི་ཚན་རིག་གླིང་གི་ཡོན་
ཧྲི་ལ་འདེམས། དེ་བས་ངས་རང་ཉིད་ཀྱིས་ཚན་རིག་གླིང་གི་ཡོན་ཧྲི་
བརྩོན་ལེན་མིང་ཐོ་ཡར་ཞུ་བྱེད་དགོས་མིན་ཡུན་རིང་ཞིག་ལ་ཐག་མ་
ཆོད། ཚན་རིག་གླིང་གི་སྒྲིག་ལམ་ལྟར་ན་མིང་ཐོ་ཡར་ཞུ་བྱེད་དགོས་
ན་ངེས་པར་དུ་ཕ་རཱེ་སི་གྲོང་ཁྱེར་ཧྲིལ་བོའི་ཡོན་ཧྲིའི་ཁྱིམ་ཚང་རཱེ་རཱེ་
ལ་ངོ་གཏུག་དགོས། དེ་ནི་ང་ལ་མཚོན་ན་དེ་འདྲའི་ལས་ཀ་སྐྱིད་པོ་
ཞིག་མ་རེད། འོན་ཀྱང་ང་རང་བདེ་བླག་ངང་ཚན་རིག་གླིང་གི་ཡོན་ཧྲི་
ལ་འདེམས་ཐུབ་སོང་ན་ངའི་ཚོད་ལྟ་ཁང་གིས་དེ་རྐྱེན་བྱས་ནས་ཕན་
བདེ་མི་ཉུང་བ་ཞིག་བེད་སྤྱོད་བྱེད་ཆོག དེ་བས་བསམ་བློ་བཞི་གསུམ་
བཅུ་གཉིས་བཏང་མཐར། ངས་ཚན་རིག་གླིང་གི་ཡོན་ཧྲི་འདེམས་པའི་
འགྲན་རྩོད་ལ་ཞུགས་རྒྱུའི་སེམས་ཐག་བཅད། སྤྱི་ཚོགས་སྟེང་དུ་དེའི་
སྐོར་ལ་དོ་སྣང་ཆེན་པོ་བྱེད་ཀྱིན་འདུག མི་རྣམས་ཀྱིས་ཚན་རིག་གླིང
ལ་བུད་མེད་ཡོན་ཧྲི་བསྡུ་ཆོག་མིན་ལ་རྩོད་པ་འདྲ་མིན་བྱེད་ཀྱིན་ཡོད།
དྲག་རྒོལ་རང་བཞིན་ལྡན་པའི་ལྟ་ཚུལ་སྣ་ཚོགས་ཁྲོད་དུ་ཡོན་ཧྲི་རྒན་
པ་སྐོར་ཞིག་གིས་ཚོགས་མིའི་གྲས་སུ་བུད་མེད་བྱུང་བ་དེ་ལ་ཤིན་ཏུ་
དགག་རྒྱག་དང་ངོ་རྒོལ་བྱེད་བཞིན་ཡོད། མཐའ་མར་འདེམ་ཤོག་
འཕངས་ཚར་རྗེས་ང་ལ་འདེམ་ཤོག་འགའ་ཡིས་མ་འདང་བས་ཞུགས་
པའི་གོ་སྐབས་མ་ཐོབ། དེའི་རྗེས་སུ་མི་འགའ་ཡིས་ང་ལ་ཡང་བསྐྱར་
ཡར་ཞུ་བྱེད་པའི་རཱེ་བ་བཏོན་རུང་ངས་དང་ལེན་མ་བྱས་པར་མ་ཟད།
ཡོན་ཧྲིའི་གྲས་སུ་འགྲོ་ཨེ་ཐུབ་ཀྱི་ཚོད་ལྟའང་བྱས་མ་མྱོང་། དེའི་རྒྱུ་
མཚན་ནི་མི་རཱེ་རཱེ་ལ་རཱེ་ཞུ་བྱེད་དགོས་པ་དེ་ནི་ཆེས་ཐབས་རྡུགས་ཀྱི་
བྱ་བ་ཞིག་རེད་ང་དེ་ལ་སུན་སྣང་ཚད་མེད་སྐྱེ། ངས་བསམ་ན་འདེམ་
ཤོག་འཕེན་དགོས་ན་ངེས་པར་དུ་མི་སྣ་དེ་ཡི་གྲུབ་འབྲས་གཙོ་བོར་
འཛིན་དགོས་པ་ལས་མི་རཱེ་རཱེ་ལ་ངོ་བསྟོད་བྱེད་དགོས་པ་ཞིག་ག་ལ་
ཡིན། ཚན་རིག་སྐོར་གྱི་ཚོགས་པ་དང་ཤེས་རིག་ལྷན་ཚོགས་འགའ་
ཡིས་ངས་མི་ཤེས་ས་ནས་རང་འགུལ་གྱིས་ང་རང་ཁོ་ཚོའི་གྲས་སུ་
བླངས་ཡོད་པ་ལྟ་བུ་ཡིན་ན་ད་གཟོད་ལུགས་དང་མཐུན་པ་རེད་སྙམ།
༡༩༡༡ལོའི་ལོ་མཇུག་ཏུ་གོང་གི་བྱ་བ་གང་མང་གི་རྐྱེན་གྱིས་ང་
རང་ཐང་ཆད་ནས་སྙུང་གཞི་ཆེན་པོ་ཞིག་བྱུང་། སྐབས་དེར་ཏག་ཏག་
ལ་ནོ་པེར་བྱ་དགའ་ཡང་བསྐྱར་ང་ལ་གནང་བྱུང་། ད་ཐེངས་ང་གཅིག་
པུ་ལ་གནང་བ་རེད། ང་ལ་མཚོན་ན་འདི་ནི་དངོས་གནས་གཟེངས་
བསྟོད་ཁྱད་པར་ཅན་ཞིག་ཡིན། ངས་གཞི་རྒྱུ་གསར་རྙེད་བྱུང་བ་དང་
གཏེར་ཁའི་སྙིགས་རོའི་ནང་ནས་གཞི་རྒྱུ་བསྡུ་ལེན་བྱེད་ཐུབ་སོང་བའི་
རྐྱེན་གྱིས་ང་ལ་ནོའོ་བྷེལ་བྱ་དགའི་ནང་གསེས་ཀྱི་རྫས་འགྱུར་རིག་
པའི་བྱ་དགའ་གནང་། དེའི་དུས་ང་རང་འབྱུང་བཞི་འཁྲུག་པའི་སྡུག་
བསྔལ་ལས་ཐར་མེད་ནའང་ད་དུང་ངེས་པར་དུ་སི་ཋཱ་ཁི་ཧཱོམ་རྒྱལ་
ཁབ་ཀྱི་གྲོང་ཁྱེར་སི་ཋཱ་ཁི་ཧཱོམ་ལ་བསྐྱོད་ནས་བྱ་དགའ་ལེན་རྒྱུའི་
སེམས་ཐག་བཅད། ངའི་ཨ་ཅེ་དང་ངའི་བུ་མོ་ཆེ་བ་གཉིས་ཀྱིས་ང་ལ་
འགྲོ་རོགས་བྱས་པ་ཡིན། ནོ་པེར་བྱ་དགའ་གནང་སྐབས་ཀྱི་མཛད་སྒོ་
ཧ་ཅང་བརྗིད་ཉམས་ལྡན་པས་བག་ཆགས་ཟབ་མོ་བཞག དེ་ནི་རྒྱལ་
ཁབ་ཅིག་གི་སྲིད་འཛིན་ལ་བསུ་བ་བྱས་པ་དང་གཉིས་སུ་མ་མཆིས།
གྲོང་ཁྱེར་སི་ཋཱ་ཁི་ཧཱོམ་ནས་ང་ལ་དགའ་བསུ་དཔེ་མེད་པ་ཞིག་གནང་
བྱུང་། སྒོས་སུ་སི་ཝེ་དྷིན་གྱི་བུད་མེད་མཐུན་ཚོགས་ཀྱིས་ཀྱང་ང་ལ་
བསུ་མ་རྒྱ་ཆེ་གནང་བས་སེམས་འགུལ་ཐེབས་སུ་བཅུག
འོན་ཀྱང་ང་སྙུང་གཞི་ལས་ཐར་མ་ཐུབ་པར་མ་ཟད་ད་དུང་འདི་
འདྲའི་ཕར་འགྲོ་ཚུར་འོང་གི་དཀའ་སྡུག་ཀྱང་མྱོང་དགོས་པས། ང་
རང་ཕྱིར་ཧྥ་རན་སི་ལ་ལོག་རྗེས་ཟླ་འགའི་རིང་ལ་ཉལ་སར་ལྷུང་། སྙུང་
གཞི་ལ་བདག་སྐྱོང་བྱེད་དགོས་པ་དང་བུ་མོ་གཉིས་ཀ་སློབ་གྲྭ་བཟང་
ཤོས་ཤིག་འགྲིམ་ཆེད་ང་ཚོ་ཕ་རཱེ་སིའི་གྲོང་ཁྱེར་ནང་དུ་གནས་སྤོ་མི་
བྱེད་ཀ་མེད་བྱུང་།
༡༩༡༢ལོར། ངས་མི་འགའ་དང་མཉམ་འབྲེལ་བྱས་ཏེ་ཝཱར་སཱོ་
ནས་རེའེ་ཌྷཱེ་ཨམ་གཞི་རྒྱུ་ཡི་ཚོད་ལྟ་ཁང་ཞིག་བཙུགས། ཚོད་ལྟ་ཁང་
འདི་ནི་ཝཱར་སཱོ་ཚན་རིག་གླིང་གི་ཁོངས་སུ་གཏོགས། ངས་ཚོད་ལྟ་
ཁང་གི་འགན་འཛིན་པའི་འགན་ཁུར། སྐབས་དེར་ང་ལ་སྙུང་གཞི་
བྱུང་ཡོད་ཀྱང་ཧྥ་རན་སི་དང་ཁ་བྲལ་ནས་ཕོའོ་ལན་བྷི་རུ་མ་སོང་བར་
རང་ནུས་ཅི་ལྕོགས་ཀྱིས་ཚོད་ལྟ་ཁང་གི་ཞིབ་འཇུག་ལས་ཀར་སྣེ་ཁྲིད་
བྱས། ༡༩༡༣ལོར། ངའི་སྙུང་གཞི་དྲག་སྐྱེད་ཅུང་ཙམ་བྱུང་རྗེས་ང་ཕྱིར་
ཕོའི་ལན་བྷི་ལ་སོང་ནས་ཚོད་ལྟ་ཁང་གི་རྗེས་དྲན་མཛད་སྒོ་ལ་ཞུགས།
མེས་རྒྱལ་མི་དམངས་ཀྱིས་ང་ལ་དགའ་བསུ་ཚད་མེད་བྱས་པས་ང་
རང་སེམས་འགུལ་ཆེན་པོ་ཐེབས། ཕོའོ་ལན་བྷཻ་མི་དམངས་ཀྱིས་ཛ་
དྲག་གི་ཆབ་སྲིད་གནས་བབ་འོག་རྒྱལ་གཅེས་འདུན་པ་དྲག་པོས་
རང་མེས་རྒྱལ་ལ་ཞབས་འདེགས་བྱེད་པ་ནི་ཇི་འདྲའི་བསྔགས་བརྗོད་
བྱེད་དགོས་པ་ཞིག་རེད་ཨང་། མེས་རྒྱལ་མི་དམངས་ཀྱི་རླབས་ཆེ་བའི་
བསམ་བློའི་འདུ་ཤེས་དེ་ངས་ནམ་ཡང་བརྗེད་ཐབས་བྲལ།
ངའི་སྙུང་གཞི་དྲག་སྐྱེད་ཅུང་ཙམ་བྱུང་དུས་ང་ཡང་ཕྱོགས་གང་
སར་སོང་སྟེ་གྲོང་ཁྱེར་ཕ་རཱེ་སི་ནས་འོས་འཚམ་གྱི་ཚོད་ལྟ་ཁང་ཞིག
འཛུགས་རྒྱུའི་འཆར་གཞི་འཐེན།
འབད་བརྩོན་ཡོད་ཚད་ལ་གྲུབ་འབྲས་གཡུར་དུ་ཟ་བ་ཐོབ།
༡༩༡༢ལོར་ཚོད་ལྟ་ཁང་གསར་དུ་བཙུགས། པ་ཟི་ཏི་ཞིབ་འཇུག་གླིང་
གིས་གསར་དུ་བཙུགས་པའི་ཚོད་ལྟ་ཁང་དང་མཉམ་འབྲེལ་བྱེད་པའི་
ཁས་འཆེས། ཕ་རཱེ་སི་སློབ་ཆེན་གྱི་ཆོག་མཆན་བརྒྱུད་རེའེ་ཉཱེ་ཨམ་
གཞི་རྒྱུ་གཞི་རྒྱུའི་ཞིབ་འཇུག་གླིང་བཙུགས། དེར་ཚོད་ལྟ་ཁང་གཉིས་
ཡོད། གཅིག་ནི་དངོས་ལུགས་ཚོད་ལྟ་ཁང་དང་ཅིག་ཤོས་ནི་ཆེད་དུ་
སྐྱེ་དངོས་དང་གསོ་རིག་ཁྲོད་སྤྱོད་པའི་འཕྲོ་གཏོང་རང་བཞིན་ལ་ཞིབ་
འཇུག་བྱེད་པ་ཡིན། འོན་ཀྱང་མ་དངུལ་གྱིས་མི་འདང་བ་དང་ཨར་
ལས་བཟོ་བསྐྲུན་ཧ་ཅང་དལ་བས། ༡༩༡༤ ལོའི་འཛམ་གླིང་འཁྲུག་
ཆེན་སྐབས་སུ་ཚོད་ལྟ་ཁང་ད་དུང་བཟོ་བསྐྲུན་ལེགས་འགྲུབ་བྱུང་མེད།

ལེའུ་གསུམ་པ། དམག་འཁྲུག་གི་སྐབས།

རྒྱལ་ཁབ་ལ་གོད་ཆག་བྱུང་དུས་སྐྱེ་བོ་སུ་ཡིན་ཡང་རང་གི་
མེས་རྒྱལ་ལ་རང་ནུས་ཅི་ལྕོགས་ཀྱིས་ཞབས་འདེགས་བྱེད་དགོས།
༡༩༡༤ ལོའི་དབྱར་གནང་གི་དུས་སུ་ངའི་བུ་མོ་གཉིས་ཀ་ལོ་སྔོན་མ་
ལྟར་ཁྱིམ་སྡོད་དགེ་རྒན་གྱིས་ལྟ་སྐྱོང་བྱས་ཏེ་གྲོང་ཁྱེར་ཕ་རཱེ་སི་ལ་ཁ་
བྲལ་ནས་ཡུལ་སྐོར་ལྗོངས་རྒྱུར་སོང་། མོས་ངའི་བུ་མོ་གཉིས་ལ་ལྟ་
སྐྱོང་བྱས་ན་ངའི་སེམས་ཧ་ཅང་བདེ་བས་ངས་ཁྱིམ་སྡོད་དགེ་རྒན་དེ་
ལ་ཡིད་རྟོན་ཆེན་པོ་བྱས། མོ་རང་ཚེ་བྷི་རཱེ་ཋི་ནེ་ས་ཆའི་མཚོ་འགྲམ་
གྱི་སྤྲོ་གསེང་བྱེད་སའི་ཁང་བ་ཞིག་ན་ཞག་སྡོད་བྱེད་ཀྱིན་ཡོད་ཅེས་ང་
ལ་བཤད་ཡོང་། ངའི་གྲོགས་པོ་བཟང་བོ་འགའ་དང་ཁོ་ཚོའི་བཟའ་མི་
ཚང་མ་ཡང་ས་ཆ་དེ་རུ་ཞག་སྡོད་བྱས་ཡོད། ང་ལ་ཞིབ་འཇུག་གི་བྱ་བ་
མང་དྲགས་པས་མོ་རང་ཚོ་དང་མཉམ་དུ་དབྱར་གནང་གི་ཆུ་ཚོད་བེད་
སྤྱད་ནས་ལྗོངས་རྒྱུ་ལ་འགྲོ་མ་ཐུབ།
སྤྱིར་ཡིན་ན་ང་རང་ཉིད་ཀྱང་ཟླ༧པར་མཚོ་འགྲམ་གྱི་ས་ཆ་དེར་
སོང་ནས་བུ་མོ་ཚོ་དང་ལྷན་འཛོམས་བྱ་རྒྱུའི་འཆར་གཞི་འཐེན་ཡོད་
མོད།མི་འགྱངས་བར་དམག་དོན་བྱ་འགུལ་ཡོད་ཅེས་གཏམ་ངན་ཡང་
དང་ཡང་དུ་རྣ་ལམ་དུ་ཐོས་ཡོང་བས་ང་རང་བུ་མོ་གཉིས་ཀྱི་གམ་དུ་
འགྲོ་མ་ནུས། ཛ་དྲག་ཆེ་བའི་གནས་ཚུལ་འདིའི་འོག་ནས་ངས་གནས་
བབ་ལ་བལྟས་ནས་འདུག་པ་མ་གཏོགས་གྲོང་ཁྱེར་ཕ་རཱེ་སི་ལ་ཁ་བྲལ་
མི་རུང་བ་ནི་སྨྲོས་མ་དགོས་པ་ཞིག་རེད། དུས་ཡུན་རིང་བོ་མ་འགོར་
བར་དམག་འཁྲུག་གི་ཅོང་བརྡ་བརྒྱབ་བྱུང་། དེའི་རྗེས་ཀྱི་ཟླ༨པའི་ནང
དུ་འཇར་མན་གྱིས་ཧྥ་རན་སི་ལ་བཙན་འཛུལ་བྱས་པས། ཚོད་ལྟ་ཁང་
ནས་ང་དང་སྙིང་ནད་ཡོད་པའི་མི་ཞིག་མ་གཏོགས་ཚང་མ་དམག
དཔུང་དུ་ཞུགས་དགོས་བྱུང་བ་རེད།
རྗེས་སུ་དོན་དག་ཅི་ཞིག་བྱུང་བ་མི་ཚང་མས་ལོ་རྒྱུས་ཀྱི་དཔེ་ཆ
དང་དེའི་དུས་ཀྱི་ཚགས་པར་སྟེང་ནས་ཤེས་ཡོད་རྒྱུ་རེད། འོན་ཀྱང་
༡༩༡༤ལོའི་ཟླ༨པའི་ཚེས༩བའི་རྒྱལ་སའི་མི་དམངས་ཀྱི་དཔའ་ངར་
དང་ཉེན་ཁར་སྐྲག་སྣང་སྤུ་ཙམ་ཡང་མེད་པའི་དཔའ་བོའི་རང་གཤིས་
དེ་གྲོང་ཁྱེར་ཕ་རཱེ་སི་ན་གཞི་སྡོད་བྱས་ཡོད་པའི་མི་མ་གཏོགས་གཞན་
གྱིས་ཚོར་ཐུབ་རྒྱུ་མ་རེད། དམག་འཁྲུག་གི་ཅོང་བརྡ་དེ་མྱུར་དུ་ཧྥ་རན་
སིའི་ག་ས་གང་དུ་ཁྱབ་སོང་། རྒྱལ་ཁབ་ཉེན་ཁ་ལས་སྐྱོབ་ཆེད་དུ་ཧྥ་
རན་སིའི་སྤྱི་དམངས་སུ་ཡིན་རུང་དཔའ་ངར་རྒྱས་ནས་མྱུར་དུ་འཐབ་
རའི་ནང་དུ་རྒྱུགས། དུས་སྐབས་དེར་ང་ཚོས་ཉིན་རཱེ་རེར་སྒུག་ཡོད་པ་
ནི་འཐབ་རའི་ནང་ནས་ཁྱེར་ཡོང་བའི་གནས་ཚུལ་དེ་དག་ཡིན།
དམག་འཁྲུག་མགོ་བརྩམས་པའི་ཉིན་འགར་གནས་ཚུལ་ལ་
འགྱུར་ལྡོག་ཧ་ཅང་ཆེ་བས་མཇུག་འབྲས་ཅི་ཞིག་བྱུང་ཡོད་པ་དཔོག་
དཀའ། གསར་འགྱུར་ལ་ཉན་ཡོང་དུས་གཡུལ་ལས་ཕམ་ཁ་ཇེ་མང་
ནས་ཇེ་མང་བྱུང་བ་དེ་རེད། དང་ཐོག་འཇར་མན་གྱི་བཙན་འཛུལ་
དམག་གིས་རྒྱལ་ཁབ་ཆུང་ཆུང་བྷེལ་ལྗམ་ལ་དཔུང་འཇུག་བྱས་བྱུང༌།
རྒྱལ་ཁབ་དེའི་མི་དམངས་དང་དམག་མི་ཡོངས་ཀྱིས་འགོག་རྒོལ་གང་
མང་བྱས་ནའང་འཇར་དམག་འགོག་མ་ཐུབ། རྗེས་སུ་འཇར་མན་གྱི་
དམག་དཔུང་ལུང་བ་ཆེན་པོ་ཝོ་ཝ་ཙེ་ནས་ཡོང་སྟེ་གྲོང་ཁྱེར་ཕ་རཱེ་སི་
ལ་བར་ཐག་ཇེ་ཉེ་ནས་ཇེ་ཉེ་ཡིན་པས་གནས་ཚུལ་ཛ་དྲག་ཅན་དུ་གྱུར།
དེ་བས་ཧྥ་རན་སིའི་རྒྱལ་ས་ལྷོ་ཕྱོགས་ཀྱི་གྲོང་ཁྱེར་བྷོར་ལྟོའོ་ལ་གནས་
སྤོ་རྒྱུ་ཡིན་པའི་གནས་ཚུལ་དེ་གང་ས་གང་དུ་ཁྱབ་ཡོད། གྲོང་ཁྱེར་ཕ་
རཱེ་སི་ཡི་མི་མང་བོའི་དམག་འཁྲུག་གི་དོན་རྐྱེན་ལ་གདོང་གཏོད་མི་
འདོད་པ་དང་ཤི་རྐྱེན་བྱུང་སླ་བར་སྐྲག་ནས་སྲིད་གཞུང་གི་ལས་བྱེད་མི་
སྣ་གནས་སྤོ་བའི་གོམ་ཚད་དང་བསྟུན་ནས་ལྷོ་ཕྱོགས་སུ་ལམ་ལ་ཆས།
མི་འབྱོར་ལྡན་ཅན་མང་བོ་འཚང་ཁ་ཤིག་ཤིག་གིས་མེ་འཁོར་ལ་བསྡད་
ནས་ཞིང་ཆེན་གཞན་པའི་ཞིང་གྲོང་དུ་གཞོལ་བར་སོང་། འོན་ཀྱང་
སྤྱིའི་ཆ་ནས་བཤད་ན་ཆགས་འཇིགས་ཤིན་ཏུ་མང་བའི༡༩༡༤ལོར་ཕ་
རཱེ་སི་མི་དམངས་ཀྱི་འཇིགས་པ་མེད་པའི་སྙིང་སྟོབས་དེས་ང་ལ་བསུབ་
ཐབས་བྲལ་བའི་བག་ཆགས་ཟབ་མོ་བྱིན། ཟླ༨པའི་ཟླ་མཇུག་ནས་
ཟླ༩བའི་ཟླ་མགོ་བར་ནམ་ཟླ་ཧ་ཅང་དྲོ་ལ་ཉི་འོད་ཕྱོགས་གང་སར་ཁྱབ་
ཅིང་གཡའ་དག་པའི་མཁའ་དབྱིངས་འདིའི་ངོགས་སུ། གནའ་དེང་
གཉིས་ཀའི་བཟོ་བཀོད་ཕུན་སུམ་ཚོགས་པའི་གྲོང་ཁྱེར་འདི་མི་རྣམས་
ཀྱི་སེམས་ནས་བརྗེད་ཐབས་བྲལ་བ་ཞིག་རེད།
འཇར་མན་གྱི་དམག་དཔུང་གྲོང་ཁྱེར་ཕ་རཱེ་སི་ལ་ཐག་ཇེ་ཉེ་ཡིན་
པས་གནས་ཚུལ་ཧ་ཅང་ཛ་དྲག་ཆེ། དོན་རྐྱེན་འདྲ་མིན་མ་བྱུང་བའི་
སྔོན་དུ་ངས་ངེས་པར་དུ་ཚོད་ལྟ་ཁང་དུ་ཉར་ཚགས་བྱས་ཡོད་པའི་
རེའེ་ཌྷཱེ་ཨམ་གཞི་རྒྱུ་ཡོངས་རྫོགས་གནས་གཞན་ཞིག་ཏུ་སྤོ་འདྲེན་
བྱ་དགོས། སྲིད་གཞུང་གིས་ང་ལ་ངེས་པར་དུ་རེའེ་ཀཻ་ཨམ་གཞི་རྒྱུ་
ཡོད་ཚད་བདེ་ལེགས་ངང་གྲོང་ཁྱེར་བྷོར་ཌྷའོ་ལ་ཁྱེར་ཡོང་དགོས་ཞེས་
བཀའ་བབས། འོན་ཀྱང་ང་ས་དེ་ནས་འདུག་འདོད་མེད་པས་ངས་
བསམ་པར་གཞི་རྒྱུ་སྐྱེལ་འདྲེན་བྱས་ཚར་རྗེས་མྱུར་དུ་གྲོང་ཁྱེར་ཕོར་
ཏོ་ནས་གྲོང་ཁྱེར་ཕ་རཱེ་སི་ལ་ཡོང་རྒྱུ་ཐག་བཅད། ང་རང་སྲིད་གཞུང་
གི་གཞུང་ཞབས་པ་དང་ཁོ་ཚོའི་ཅ་ལག་སྐྱེལ་བྱེད་ཀྱི་ཆེད་སྤྱོད་མེ
འཁོར་ལ་བསྡད་ནས་སོང་བ་ཡིན་ལ། ལམ་བར་དུ་མེ་འཁོར་གྱི་སྒེའུ་
ཁུང་ནས་བལྟས་ན་རྒྱ་ལམ་སྟེང་གི་རྙོག་འཛིང་དང་། མགོ་རྔ་མི་མཐོང་
བའི་རླངས་འཁོར་གྱི་གྲལ་བསྒྲིགས་ནས་རྒན་གཞོན་ཚང་མས་ཁྱིམ་
བསྐྱུར་ཏེ་གྲོང་ཁྱེར་ཕ་རཱེ་སི་ལ་ཁ་བྲལ་ནས་ས་ཆ་གཞན་པར་གནས་
སྤོར་བ་མཐོང་ཐུབ།
ང་རང་གྲོང་ཁྱེར་བྷོར་རྗོའོ་ལ་ཐོན་དུས་ས་སྲོད་ཀྱི་དུས་སུ་ཐོན་
འདུག ངས་རེའེ་ཌྷཱེ་ཨམ་གཞི་རྒྱུ་ལག་སྣེ་ཡི་སྒམ་ནང་དུ་བཅུག་ནས་
ཁེལ་བྱས་ཡོད་པའི་གནས་དེ་ལ་འཁྱེར་དགོས་པ་ཡིན། སྒམ་གཏན་
དེ་ཞ་ལྕགས་ཀྱིས་དམ་པོར་བྱས་ཡོད་པས་ལྗིད་དྲགས་ནས་ངའི་ལག་
ཤུགས་ཀྱིས་མི་ཐེག དེ་བས་ངས་མེ་འཁོར་ས་ཚུགས་ནས་སྲིད་གཞུང་
གིས་མངགས་པའི་མི་ལ་བསྒུགས་ནས་བསྡད་པ་ཡིན། རྗེས་སུ་ང་དང་
མཉམ་དུ་མེ་འཁོར་གཅིག་གི་ནང་དུ་ཡོང་བའི་སྲིད་གཞུང་གི་གཞུང་
ཞབས་པ་སེམས་བཟང་ཞིག་གིས་ངའི་སྒམ་དེ་མི་སྒེར་གྱི་ཁྱིམ་ཞིག་
ཏུ་ལེན་རོགས་བྱས། དེར་མ་ཟད་ང་ལ་ཁང་བ་ཆུང་ཆུང་ཞིག་ཏུ་ཞག་
མ་གཅིག་གི་གནས་ཚང་ཡང་གཡར། དེའི་དུས་སུ་མགྲོན་ཁང་ཞིག
བཙལ་ནས་རྙེད་རྒྱུ་དཀའ་མོ་རེད། ཟིང་འཁྲུག་གི་དབང་གིས་མགྲོན་
ཁང་ཚང་མ་སྔ་མོ་ནས་མིས་བཀང་འདུག
ཕྱི་ཉིན་ཞོགས་པར་ངས་བྲེལ་འཚུབ་ཀྱི་ངང་ནས་སྒམ་དེ་བདེ་
འཇགས་ཀྱི་ས་ཆ་ཞིག་ལ་གནས་སྤོ་དགོས་བྱུང་། དེའི་དུས་སུ་དཀའ་
ཁག་ཅུང་ཟད་བྱུང་ནའང་མཐའ་མར་ང་རང་བདེ་བླག་ངང་དམག་
མིའི་ཆེད་སྤྱོད་མེ་འཁོར་ལ་བསྡད་ནས་དགོང་མོའི་མཚམས་སུ་གྲོང་
ཁྱེར་ཕ་རཱེ་སི་ལ་ལོག གྲོང་ཁྱེར་བྷོར་བྷོའོ་ནས་ང་ལ་ས་དེ་གའི་མི་
རྣམས་ཀྱི་འཚོ་བའི་གནས་ཚུལ་གླེང་རྒྱུའི་གོ་སྐབས་བྱུང་། ཁོ་ཚོས་
ཡང་གྲོང་ཁྱེར་ཕ་རཱེ་སི་ཡི་གནས་ཚུལ་ལ་སེམས་ཁུར་ཚད་མེད་བྱེད་
བཞིན་ཡོད་པ་དང་དེའི་སྐོར་གྱི་དོན་དངོས་གནས་ཚུལ་ཐམས་ཅད་ལ་
སྤྲོ་བ་ཚད་མེད་སྐྱེས། འོན་ཀྱང་ཁོ་ཚོས་ང་དུས་སྐབས་འདི་འདྲའི་འོག་
ཏུ་གྲོང་ཁྱེར་ཕ་རཱེ་སི་ལ་ལོག་རྒྱུ་དེ་དོན་དག་ཆུང་ཆུང་ཞིག་ཏུ་བརྩིས་
ཡོད་ཚུལ་མཐོང་དུས་གདོང་ལ་ཧ་ལས་ཤིང་སྤྲོ་སྣང་ལྡན་པའི་རྣམ་
འགྱུར་ཞིག་ཤར་སོང་བ་དེ་ང་ལ་མཚོན་ན་ཧ་ཅང་སྤྲོ་སྣང་ལྡན་པ་ཞིག་
ཡིན།
ཕྱིར་ཕ་རཱེ་སི་ལ་ལོག་པའི་ལམ་བར་དུ་མེ་འཁོར་རྒྱུན་དུ་བགྲོད་མ་
ནུས་པར་འདུག་རྒྱུ་བྱུང་བ་དང་མཚམས་ལན་རེར་ལམ་བར་ནས་ཀྱང་
ཆུ་ཚོད་འགར་འདུག་དགོས་བྱུང་། མེ་འཁོར་ནང་གི་དམག་མི་ཡོངས་
ཀྱིས་ལམ་བྲོ་བཟུང་ཡོད་ལ། ང་ཚོ་ལྟོགས་ནས་བཟོད་ཐབས་བྲལ་བ་
ཤེས་ནས་གོ་རཱེ་བྱིན་ཡོང་། མཇུག་མཐར་གྲོང་ཁྱེར་ཕ་རཱེ་སི་ལ་ཐོན
ཙ་ན། འཇར་མན་དམག་མིས་དཔུང་འཇུག་གི་ཁ་ཕྱོགས་བསྒྱུར་ནས་
མན་གཙང་བོའི་གཡུལ་འགྱེད་མགོ་བརྩམས་སོང་ཞེས་ཟེར།
འཁྲུག་ཆེན་འདིའི་ཁྲོད་དུ་ང་ཡང་གྲོང་ཁྱེར་ཕ་རཱེ་སི་ཡི་སྤྱི་
དམངས་ཚོ་དང་མཚུངས་པར་མཚམས་མཚམས་སུ་རྒྱལ་ཁའི་གཏམ་
བཟང་ཐོས་ནས་དགའ་སྤྲོ་ཚད་མེད་སྐྱེ་ལ། མཚམས་མཚམས་སུ་
གཡུལ་ལས་ཕམ་ཁ་ཉོས་པའི་གཏམ་ངན་གོ་ནས་སེམས་ཁྲལ་ཚད་
མེད་བྱུང་། ང་རང་ཆེས་བློ་མི་བདེ་ས་ཞིག་ནི་གལ་སྲིད་འཇར་དམག་
གིས་གྲོང་ཁྱེར་ཕ་རཱེ་སི་དབང་དུ་བསྡུས་ན་ང་དང་བུ་མོ་གཉིས་ཀ་དུས་
ཡུན་རིང་བོར་ཁ་བྲལ་ནས་འདུག་དགོས་པ་རེད། དེའི་དུས་སུ་སེམས་
ཁྲལ་ཆེན་པོ་བྱུང་ནའང་ངས་ལས་གནས་གཏན་སྲུང་བྱ་རྒྱུའི་སེམས་
ཐག་བཅད། ཧྥ་རན་སིའི་དམག་མིས་མན་གཙང་བོའི་གཡུལ་འགྱེད་
ལས་རྒྱལ་ཁ་ཐོབ་པའི་གཏམ་བཟང་བསྒྲགས་འོང་དུས་མི་ཚང་མས་
གྲོང་ཁྱེར་ཕ་རཱེ་སི་དགྲ་བོའི་ལག་ཏུ་མི་ཤོར་པར་ཡིད་ཆེས་ཆེན་པོ་བྱེད་
ཀྱིན་ཡོད། དེ་བས་ངས་བུ་མོ་གཉིས་ཀ་ངའི་གམ་དུ་ལོག་ཏུ་བཅུག་པ་
དང་མོ་རང་གཉིས་ཀྱི་རཱེ་འདུན་ལྟར་མུ་མཐུད་དུ་སློབ་གྲྭར་འགྲིམས་སུ་
བཅུག དེའི་དུས་སུ་གྲོང་ཁྱེར་ཕ་རཱེ་སི་ཡི་མི་རྣམས་ཀྱིས་ད་དུང་རྒྱལ་
ས་དང་བར་ཐག་ཅུང་ཟད་རིང་བའི་ཞིང་ཆེན་གཞན་པ་ནས་བསྡད་ན་
བདེ་འཇགས་རེད་བསམ་ཀྱིན་ཡོད་མོད། འོན་ཀྱང་ངའི་བུ་མོ་གཉིས་
ཀ་ཅི་བཤད་འདི་བཤད་མེད་པར་ངའི་གམ་དུ་ལོག་པ་ནི་མོ་རང་
གཉིས་ང་ལ་ཁ་བྲལ་མི་འདོད་པ་དང་སློབ་སྦྱོང་གི་མཚམས་གཅོད་མི་
འདོད་པའི་རྐྱེན་གྱིས་སོ། །
རྒྱལ་ཁབ་ལ་གོད་ཆགས་བྱུང་དུས་སྐྱེ་བོ་སུ་ཡིན་རུང་རང་གི་རྒྱལ་
ཁབ་ལ་རང་ནུས་ཅི་ཡོད་ཀྱིས་ཕན་བདེ་བསྐྲུན་དགོས། སྲིད་གཞུང་
གིས་སློབ་ཆེན་གྱི་དགེ་རྒན་དང་ལས་གཉེར་བ་རྣམས་ལ་བཀོད་སྒྲིག་
དང་ལས་བསྒོས་ཅི་ཡང་བྱས་མེད་ན་ཡང་མི་ཚང་མས་རང་རང་ས་
ནས་རང་འགུལ་གྱིས་ལས་ཀ་ཞིག་གཉེར་ནས་རང་གི་ཡོན་ཏན་དང་
ནུས་པས་མེས་རྒྱལ་ལ་ཞབས་འདེགས་ཞུ་དགོས།
༡༩༡༤ ལོའི་ཟླ༨པར་གཡུལ་ས་ལ་འགྱུར་ལྡོག་གང་མང་བྱུང་། དེ་
ལས་ཀྱང་ཧྥ་རན་སི་ཐེངས་འདིའི་དམག་འཁྲུག་ཆེན་པོ་ལ་གྲ་སྒྲིག་
གིས་མི་འདང་བ་ཤེས་ཐུབ། ལྷག་པར་དུ་རྨས་མ་མྱུར་སྐྱོབ་ཀྱི་སྐོར་ལ་
ཚད་དང་རན་པའི་རྩ་འཛུགས་དང་བདག་གཉེར་བྱེད་ཕྱོགས་ཤིན་ཏུ་
མི་ལེགས་པས། སྤྱི་ཚོགས་སུ་གདེང་འཇོག་བྱས་པའང་མི་ལེགས།
ངས་གནས་ཚུལ་འདི་ལ་མཉམ་འཇོག་ཆེན་པོ་བྱས་ཡོད་པ་དང་
རང་ཉིད་ཀྱིས་འདིའི་ཕྱོགས་ནས་དོན་དག་སྒྲུབ་ཐུབ་པ་དང་སྒྲུབ་འོས་
པ་ཤེས། དེ་བས་ང་རང་དེ་མ་ཐག་རྨས་མ་མྱུར་སྐྱོབ་ཀྱི་ལས་ཀ་འདི་ལ་
ཞུགས་ཏེ་འཐབ་འཁྲུག་མཇུག་མ་རྫོགས་པའི་བར་དུ་སེམས་ཤུགས་
མང་བོ་བཏོན། བྱེ་བྲག་ཏུ་བཤད་ན་ངའི་ལས་ཀ་གཙོ་བོ་དམག་དཔུང་
གི་སྨན་ཁང་དུ་སྨན་དཔྱད་རུ་ཁག་འཛུགས་རྒྱུ་དང་འོད་རླབས་བརྟག
དཔྱད་ལས་ཀ་ལ་རྩ་འཛུགས་བྱ་རྒྱུ་དེ་ཡིན།དེར་མ་ཟད་དཀའ་ཁག་ཆེ
བའི་དུས་སྐབས་དེར་ངས་ཞིབ་འཇུག་གི་བྱ་བའི་ཁ་ཕྱོགས་མི་བསྒྱུར་
ཀ་མེད་བྱུང་། ངས་རང་གི་ཚོད་ལྟ་ཁང་རེའེ་ཌྷཱེ་ཨམ་གཞི་རྒྱུ་ཞིབ་
འཇུག་གླིང་གི་ཐོག་ཁང་གསར་བར་གནས་སྤར་ནས་ཐབས་བརྒྱ་ཇུས་
སྟོང་གིས་མུ་མཐུད་དུ་སློབ་མ་རྣམས་ལ་སློབ་ཁྲིད་བྱས་པ་ཡིན། དུས་
དེ་དང་བསྟུན་ནས་ངས་ད་དུང་འབྲེལ་ཡོད་ཀྱི་གནད་དོན་ཁག་གཅིག་
ལ་བསམ་གཞིགས་བཏང་བ་དང་སྒོས་སུ་དམག་དོན་སྐོར་གྱི་གནད
དོན་ལ་བསམ་བློ་མང་དུ་བཏང་།
ཚང་མས་ཤེས་གསལ་ལྟར། འོད་རླབས་དེ་གསོ་རིག་སྟེང་དུ་བེད་
སྤྱོད་བཏང་ནས་ནད་བཅོས་བྱེད་རྒྱུ་དང་རྨ་ཁ་བཙེམ་སྐབས་ཕན་ནུས་
ཆེན་པོ་འདོན་ཐུབ། ཁྱད་པར་དུ་དམག་འཁྲུག་གི་སྐབས་སུ་ལག་རྩལ་
འདི་ལ་བརྟེན་ནས་ལུས་ཤའི་ནང་དུ་ཟུག་ཡོད་པའི་མདེའུ་ལུས་སྟེང་གི་
ཆ་ཤས་གང་ན་གནས་པ་གསལ་བོར་ཤེས་ཡོང་། འདི་ལ་བརྟེན་ནས་
སྨན་པས་གཤགས་བཅོས་བྱས་ནས་མདེའུ་ལེན་ཆོག་པ་དང༌། དེར་
མ་ཟད་མིའི་རུས་པ་དང་དོན་ལྔ་སྣོད་དྲུག་ཡོངས་ཀྱི་རྨས་ཚད་ག་འདྲ་
ཡིན་པ་ཤེས་ཐུབ། དེ་བས་འོད་རླབས་བེད་སྤྱད་ནས་རྨས་མ་མང་བོ་
ཞིག་གི་ཚེ་སྲོག་བསྐྱབས་པ་ཡིན་ལ་མི་མང་བོ་ཞིག་སྡུག་བསྔལ་ལས་
ཐར་བར་བྱས་ནས་མི་ཚེ་ཧྲིལ་བོར་དབང་བོ་སྐྱོན་ཅན་དུ་འགྱུར་ཏུ་མ་
བཅུག་ལ་ལྷག་པར་ནད་བཅོས་ཀྱི་དུས་ཡུན་ཇེ་ཐུང་དུ་བཏང་།
དམག་འཁྲུག་མགོ་བརྩམས་དུས། དམག་དཔུང་གི་སྨན་བཅོས་
ལས་ཁུངས་ཆེ་མ་ཆུང་གསུམ་གང་ཡིན་རུང་འོད་རླབས་ནད་བཅོས་
སྒྲིག་ཆས་གཅིག་ཀྱང་མེད་པར་མ་ཟད་ད་དུང་དེ་དག་བཀོལ་ཤེས་
མཁན་གྱི་ལག་རྩལ་པ་ཡང་མེད། ས་གནས་སྨན་ཁང་ཡིན་ནའང་
སྨན་ཁང་ཆེ་ཤོས་སྐོར་ཞིག་མ་གཏོགས་སྒྲིག་ཆས་འདི་དག་ཚང་བ་ནི་
ཧ་ཅང་ཉུང་། སྨན་ཁང་ཆེ་བའི་ནང་ན་སྒྲིག་ཆས་ཡོད་ཀྱང་དེ་བཀོལ་
ཤེས་མཁན་གྱི་ལག་རྩལ་པ་མེད། དམག་འཁྲུག་བྱུང་རྗེས་ཧྥ་རན་སིའི་
ག་ས་གང་དུ་སྨན་ཁང་བཙུགས་ནའང་སྒྲིག་ཆས་འདི་འདྲ་བ་ཕལ་
ཆེར་མཐོང་རྒྱུ་མི་འདུག
འཕྲོ་ཐིག་སྒྲིག་ཆས་དང་དེ་བཀོལ་ཤེས་པའི་ལག་རྩལ་པ་ཤིན་ཏུ་
ཉུང་བའི་གནས་ཚུལ་འདི་བསྒྱུར་ཆེད་ངས་མྱུར་དུ་ཚོད་ལྟ་ཁང་དང་
མཛོད་ཁང་གི་ནང་ན་ཉར་ཚགས་བྱས་ཡོད་པའི་འཕྲོ་ཐིག་སྒྲིག་ཆས་
ཡོད་ཚད་ཕྱོགས་གཅིག་ཏུ་བསྡུས་ནས༡༩༡༤ ལོའི་ཟླ༨དང༩བའི་བར་
དུ་ངས་སྦྱོང་བརྡར་སྤྲད་པའི་དང་བླངས་པ་དེ་ཚོས་སྒྲིག་ཆས་བེད་སྤྱད་
ནས་མན་གཙང་བོའི་གཡུལ་འགྱེད་ཁྲོད་དུ་ནང་དཔྱད་ས་ཚིགས་གང་
མང་བཙུགས་ཡོད་པ་དེ་དག་གིས་ནུས་པ་གལ་ཆེན་ཐོན།
འོན་ཀྱང་འོད་རླབས་སྒྲིག་ཆས་ཀྱིས་ད་དུང་གྲོང་ཁྱེར་ཕ་རཱེ་སི་
ཡི་སྨན་ཁང་ཡོངས་ཀྱི་དགོས་མཁོ་སྐོང་མ་ནུས་པས་ངས་རྒྱ་གྲམ་
དམར་པོ་ལྷན་ཚོགས་ལ་རོགས་རམ་བྱ་དགོས་ཚུལ་ཞུས་པ་ཡིན།
ལྷན་ཚོགས་དེ་ཡིས་རོགས་རམ་འོག་ང་ཚོས་འཁོར་རྒྱུག་བྱ་ཐུབ་པའི་
འོད་རླབས་ཤེལ་ཆས་ཤིག་ཇུས་འགོད་དང་སྒྲིག་བཟོ་བྱས་པ་ཡིན། དེ་
ནི་སྤྱིར་བཏང་གི་སྐྱེལ་འདྲེན་རླངས་འཁོར་ཞིག་བསྐྱར་སྒྲིག་བྱས་
ནས་བཟོས་པ་ཡིན་ལ་སྒྲིག་ཆས་ཀྱི་མ་ལག་མ་ལུས་ཡོངས་སུ་ཚང་
བའི་འོད་རླབས་འཕྲོ་གཏོང་འཕྲུལ་ཆས་ཤིག་རླངས་འཁོར་གྱི་ཐོག་ཏུ་
བསྒྲིགས་པ་ཡིན། རླངས་འཁོར་གྱི་འཕྲུལ་སྒུལ་ཆས་ཀྱི་ནུས་ཤུགས་
བེད་སྤྱད་ནས་གློག་འདོན་འཕྲུལ་ཆས་ཀྱི་གློག་སྒོ་ཕྱེ་ཐུབ་ལ། གློག་སྒོ་
སྤྱད་ནས་འོད་རླབས་སྒྲིག་ཆས་ལ་གློག་ནུས་བེད་སྤྱོད་གཏོང་ཐུབ།
འཁོར་རྒྱུག་རླངས་འཁོར་འདི་གང་སར་བསྐྱོད་ཐུབ་ལ་གྲོང་ཁྱེར་
ཕ་རཱེ་སི་ཡི་སྨན་ཁང་ཆེ་མ་ཆུང་གསུམ་གང་ཡིན་རུང་གལ་སྲིད་སྒྲིག་
ཆས་འདི་དགོས་མཁོ་ཡོད་ན་མྱུར་དུ་ས་དེ་གར་ཐོན་ཐུབ་པ་ཡིན།
མྱུར་སྐྱོབ་བྱ་དགོས་པའི་སྐབས་སུ་རླངས་འཁོར་འདིའི་ཕན་ནུས་ཧ་
ཅང་མངོན་གསལ་ཡིན། སྨན་ཁང་མང་ཤས་སུ་དུས་རྒྱུན་དུ་མྱུར་སྐྱོབ་
བྱ་དགོས་པའི་ནད་པ་དང་སྙུང་གཞི་སེལ་དཀའ་བ་སོགས་ལ་འཕྲད་
སྲིད་པས་གལ་སྲིད་ས་ཐག་ཅུང་ཟད་རིང་བའི་ཆེད་ལས་སྨན་ཁང་དང་
སྨན་ཁང་ཆེ་ཤོས་སུ་སྐྱེལ་མ་ཐུབ་པ་ལྟ་བུའི་ཉེན་ཁ་ལ་ཐུག་དུས་ཀྱང་
རླངས་འཁོར་འདིའི་ཕན་ཡོན་བསམ་གྱིས་མི་ཁྱབ།
ཐོག་མའི་མཇུག་འབྲས་ལྟར་ན་འཁོར་རྒྱུག་རླངས་འཁོར་འདི
དག་གིས་ནུས་པ་གལ་ཆེན་འདོན་ཐུབ་ལ་དེ་ལ་སྤྱི་ཚོགས་སྟེང་དུ་
མཁོ་ཚད་ཧ་ཅང་ཆེ། ངས་འདི་ནས་ངེས་པར་དུ་སྤྱི་ཚོགས་སྟེང་གི་ལས་
རིགས་སྣ་ཚོགས་གཉེར་བཞིན་པའི་མི་རྣམས་ཀྱི་རྒྱབ་སྐྱོར་དང་ཞལ་
འདེབས་བྱས་པ་ལ་བཀའ་དྲིན་ཞུ་དགོས་ཡོད། སྒོས་སུ་རྒྱལ་ཡོངས་
ནད་དཔྱད་མྱུར་སྐྱོབ་ལྷན་ཚོགས་ཀྱིས་ང་ལ་རོགས་རམ་གང་མང་
བྱས་ནས་ད་གཟོད་ང་ཚོའི་འཁོར་རྒྱུག་རླངས་འཁོར་བཟོ་རྒྱུའི་འཆར་
གཞི་དེ་འགོར་འགྱངས་ཅི་ཡང་མེད་པར་ལག་ལེན་དུ་བསྟར་ཐུབ་སོང་
བས། ལྷན་ཚོགས་དེ་ཡི་ཚོགས་མི་རྣམས་པའི་ལས་ཆོད་ཧ་ཅང་མཐོ་
རུ་གྱུར།
ཧྥ་རན་སི་དང་བྷེལ་ལྗམ་རྒྱལ་ཁབ་གཉིས་བར་གྱི་གཡུལ་ས་དང་
ཧྥ་རན་སིའི་ས་གནས་གཞན་པ་སྐོར་ཞིག་ལ་ངས་བསྡོམས་པས་འོད་
རླབས་ནད་དཔྱད་ས་ཚུགས་ཉིས་བརྒྱ་ལྷག་གསར་བཟོ་དང་བསྐྱར་
ཏུ་བསྒྲིགས་ཡོད། དེར་མ་ཟད་ད་དུང་དམག་དཔུང་གི་མྱུར་སྐྱོབ་སྐོར་
ལ་བཀོལ་སྤྱོད་གཏོང་བའི་ཆེད་དུ་འོད་རླབས་ནད་དཔྱད་འཁོར་རྒྱུག་
རླངས་འཁོར་ལ་མ་ལག་ཁྱད་པར་ཅན་འགའ་བཙུགས། རླངས་འཁོར་
འདི་དག་ནི་སྤྱི་ཚོགས་སྟེང་གི་ལས་རིགས་སོ་སོའི་མི་རྣམས་ཀྱིས་ཞལ་
འདེབས་གནང་བ་ཡིན། དེ་མིན་མི་ཁ་ཤས་ཤིག་གིས་འོད་རླབས་ཆ་
ཚང་མཁོ་སྤྲོད་གནང་བ་ཡིན། ཞལ་འདེབས་བྱ་བཞག་འདི་དག་གིས་
གཡུལ་ས་ནས་རྨས་མ་མྱུར་སྐྱོབ་སྐོར་ལ་ཕན་པ་ཆེན་པོ་ཐོན་ཡོད།
ཞལ་འདེབས་བཏང་ནས་བཟོས་པའི་རླངས་འཁོར་དང་སྒྲིག་
ཆས་འདི་དག་གིས་དམག་འཁྲུག་སྔོན་གྱི་ལོ་གཉིས་ལ་ཕན་པ་ཆེན་
པོ་ཐོན། རྒྱུ་མཚན་ནི་སྐབས་དེར་གཡུལ་ས་ན་འོད་རླབས་སྒྲིག་ཆ
བཀོད་སྒྲིག་བྱས་ཡོད་པ་ཧ་ཅང་ཉུང་། ཡུན་རིང་མ་འགོར་བར་རྒྱལ་
ཁབ་འཕྲོད་བསྟེན་པུའུ་ཡིས་སྒྲིག་ཆས་འདི་དག་གི་ནུས་པ་གལ་ཆེན་
འདོན་བཞིན་ཡོད་པ་དེ་མཐོང་བ་ནས་བཟུང་གཞི་རྒྱ་ཆེན་པོའི་སྒོ་
ནས་སྒྲིག་ཆས་འདི་བཟོ་མགོ་བརྩམས། འོན་ཀྱང་དམག་དཔུང་ལ
དགོས་མཁོ་ཧ་ཅང་ཆེ་བས་ངས་རྒྱལ་ཁབ་འཕྲོད་བསྟེན་པུའུ་དང་དུས
ཡུན་རིང་བོར་མཉམ་ལས་མི་བྱེད་ཀ་མེད་བྱུང༌། མཉམ་འབྲེལ་འདི་
དམག་འཁྲུག་མཇུག་རྫོགས་རྗེས་ཀྱི་ལོ་འགའི་བར་དུ་རྒྱུན་མཐུད།
གལ་སྲིད་ང་སྨན་ཁང་སོ་སོའི་མྱུར་སྐྱོབ་ས་ཚུགས་ལ་དངོས་སུ་
སོང་མེད་རྒྱུ་ན་ནད་པ་ཚོ་དང་སྨན་ཁང་གི་དགོས་མཁོ་ཅི་འདྲ་ཆེ་
བའི་གནས་ཚུལ་དེ་ཤེས་རྒྱུ་མ་རེད། དེ་ཡིན་སྟབས་ངས་སྒྲིག་ཆས་
བཟོ་རྒྱུ་དང་སྐྱེལ་འདྲེན་བྱ་རྒྱུ་དང་དུ་ལེན་མི་ཕོད། རྒྱ་གྲམ་དམར་པོ་
ལྷན་ཚོགས་དང་རྒྱལ་ཁབ་འཕྲོད་བསྟེན་པུའུ་གཉིས་ཀྱི་རོགས་རམ་
དང་ཆོག་མཆན་མཛུབ་སྟོན་འོག་ང་རང་ཧྥ་རན་སིའི་ས་ཆ་སོ་སོ་
དང་གཡུལ་ས་གལ་ཆེན་དག་ལ་ལྟ་ཞིབ་ཏུ་འགྲོ་ཐུབ་སོང་། དེར་མ་
ཟད་ང་རང་བྱང་ཕྱོགས་ཀྱི་གཡུལ་ས་དང་བྷེལ་ལྗམ་དམག་དཔུང་གི་
འཐབ་རའི་མྱུར་སྐྱོབ་ས་ཚིགས་ལ་ལྟ་རུ་འགྲོ་ཐུབ་སོང་། སྔ་གཞུག་ཏུ
ང་རང་ཨ་མཱོན་ཟི། ཁི་ལེའེ་ཨེ་སི། ཌྷན་ཁེ་ཁི། ཧྥིར་ནེ་སི་དང་ཕཱོ་ཕི་རེན་
གྷེ་སོགས་དང་། ད་དུང་ཝིར་རུའུ་རེན། ནན་སཱེ། བྷེལ་ཧྥོར་ཋི། ལུའུ་ནེ་
ཝེལ། ཁཱོ་ཕེན་ཡ། ཝེ་ལིར་ཟི་ཁཱ་ཋི་རཱེ་ཋི་སོགས་ས་ཆ་གང་མང་དུ་སོང་།
གཡུལ་ས་དང་ཐག་ཅུང་ཟད་རིང་བའི་ས་ཆ་དེ་དག་ཏུ་མྱུར་སྐྱོབ་པའི་
གྲངས་ཚད་ཀྱིས་མི་འདང་བ་དང་བྱ་བའི་དཀའ་ཁག་ཧ་ཅང་ཆེ། དེ་
བས་ང་རང་དུས་རྒྱུན་དུ་ས་དེ་གར་རོགས་རམ་བྱེད་དུ་སོང་བ་ཡིན།
ངས་དཀའ་བ་བརྒྱ་ཕྲག་གདོང་གིས་བསུས་ནས་ཕན་ཚུན་ལ་རོགས་
རམ་བྱས་པའི་གནས་ཚུལ་དེར་ཁོ་ཚོ་སེམས་འགུལ་ཆེན་པོ་ཐེབས་
ཡོད། དེའི་དུས་ཁོ་ཚོས་ང་ལ་ལྷག་བསམ་རྣམ་དག་གིས་འཕྲིན་ཡིག་
མང་བོ་བྲིས་ཡོད་ལ། འཕྲིན་ཡིག་དེ་དག་ངས་ད་དུང་ཉར་ཚགས་བྱས་
ཡོད།
གལ་སྲིད་ང་ལ་མྱུར་སྐྱོབ་ས་ཚིགས་ཀྱི་སྨན་པའི་རཱེ་ཞུ་བྱས་ཚེ
ངས་རང་གིས་གྲ་སྒྲིག་བྱས་ཡོད་པའི་འོད་རླབས་སྒྲིག་ཆས་དེ་བཀལ་
ཡོད་པའི་འཁོར་རྒྱུག་རླངས་འཁོར་དེ་བསྐོར་ནས་ས་དེ་ག་རུ་མྱུར་
སྐྱོབ་རོགས་རམ་བྱེད་དུ་སོང་བ་ཡིན། ངས་ད་དུང་མྱུར་སྐྱོབ་ས་ཚིགས་
ཀྱི་དགོས་མཁོ་ཚང་མ་རྩད་བཅད་ནས་རྗེས་མར་གྲོང་ཁྱེར་དུ་ཐོན
དུས་ཐབས་བརྒྱ་ཇུས་སྟོང་གིས་དོན་དག་ཕྲན་ཚེགས་དེ་དག་རང་ནུས་
ཅི་ཡོད་ཀྱིས་བསྒྲུབས་ནས་རཱེ་འདུན་བསྐངས་པ་ཡིན། གཡུལ་སའི་
མྱུར་སྐྱོབ་ས་ཚིགས་སུ་འོད་རླབས་བེད་སྤྱོད་གཏོང་ཤེས་མཁན་གྱི་
ལས་བྱེད་མི་སྣ་མང་བོ་མེད་པས་ངས་ངེས་པར་དུ་འོས་འཚམ་ཅན་
གྱི་མི་འགའ་བདམས་ནས་ཟུར་ཁྲིད་བྱ་དགོས་བྱུང་། ཉིན་འགའི་རྗེས་
ཀྱི་ཟུར་ཁྲིད་མཇུག་རྫོགས་རྗེས་ཁོ་ཚོས་སྒྲིག་ཆས་འདི་དག་བེད་སྤྱོད་
གཏོང་ཤེས་འདུག་ལ་ལག་ལེན་བྱེད་ཐུབ། སྐབས་དེའི་རྨས་མ་རྣམས་
ལ་ཡང་ལས་བྱེད་མི་སྣ་ཚོར་ཟུར་ཁྲིད་བྱེད་ཞོར་དུ་བརྟག་དཔྱད་བྱས་
པ་ཡིན། དང་ཐོག་འོད་རླབས་སྒྲིག་ཆས་ཀྱི་ཕན་ཡོན་ཧ་གོ་མཁན་གྱི་
སྨན་པ་ཧ་ཅང་ཉུང་། ཟུར་ཁྲིད་ཀྱི་གོ་སྐབས་ཐོབ་རྗེས་ཁོ་ཚོས་སྒྲིག
ཆས་འདིའི་ནུས་པ་ཤེས་པ་རེད། དེ་བས་ང་དང་ཁོ་ཚོའི་བར་གྱི་འབྲེལ
བ་དང་བརྩེ་བ་ཇེ་ཟབ་ཏུ་སོང་བས། ང་ས་ཚིགས་དེ་ལ་འགྲོ་འདུག་
སྟབས་ཤིན་ཏུ་ཇེ་བདེར་གྱུར་འདུག
ཐེངས་འགར་ངའི་བུ་མོ་ཆེ་བ་ང་དང་འགྲོགས་ནས་མཉམ་དུ་
ཕྱིའི་མྱུར་སྐྱོབ་ས་ཚིགས་ལ་སོང་བ་ཡིན། མོ་དེའི་དུས་ལོ་བཅུ་བདུན་
ཡིན་ལ་མཐོ་འབྲིང་མཐར་ཕྱིན་རྗེས་ཕ་རཱེ་སི་སློབ་ཆེན་དུ་སློབ་གཉེར་
མཛད་ཀྱིན་ཡོད། མོས་ལྷག་བསམ་རྣམ་དག་གིས་རྒྱལ་གཅེས་བསམ་
བློ་བཅངས་ནས་གཡུལ་ས་ནས་རྨས་མ་མྱུར་སྐྱོབ་སྐོར་ལ་འབད་པ་
ཚད་མེད་བྱས། མོ་ལ་ནད་དཔྱད་དང་ནད་པར་ལྟ་སྐྱོང་གི་ཤེས་བྱ་དང་
ལག་རྩལ་འཛོམས་པ་དང་ད་དུང་འོད་རླབས་སྒྲིག་ཆས་བེད་སྤྱོད་ཡང་
ཤེས་པས་གནས་ཚུལ་ཆེ་མ་ཆུང་གསུམ་གང་རུང་གི་འོག་ནས་ངའི་
ལག་རོགས་བྱེད་ཐུབ། མོས་ཧྥིར་ནེ་སི་དང་ཡེ་ཕི་ར་སི་བར་གྱི་གཡུལ
ས་དང་ཨ་མཱོན་ཟི་ས་ཆ་སོགས་སུ་མྱུར་སྐྱོབ་ཀྱི་བྱ་བ་བསྒྲུབས་ཤིང་
ལས་གནས་ནས་ལག་རྗེས་ཆེན་པོ་བཞག་ཡོད་སྟབས་མོར་གཟེངས
རྟགས་གང་མང་ཐོབ་པ་དང་། དམག་འཁྲུག་མཇུག་རྫོགས་རྗེས་མོར་
རྒྱལ་ཡོངས་རིམ་པའི་ཕུལ་བྱུང་བྱ་དགའ་ཐོབ།
དམག་འཁྲུག་གི་སྐབས་སུ་མྱུར་སྐྱོབ་ཀྱི་བྱ་བ་གཉེར་བའི་གོ་རིམ་
དང་དོན་དག་ཕྲན་ཚེགས་དེ་དག་ང་དང་ངའི་བུ་མོ་གཉིས་ཀས་ནམ་
ཡིན་རུང་བརྗེད་ཐབས་མེད། རླངས་འཁོར་བསྐོར་ཏེ་ས་གནས་སོ་སོའི་
མྱུར་སྐྱོབ་ས་ཚིགས་ལ་བགྲོད་པའི་ལམ་དུ་དུས་རྒྱུན་བསམ་ཡུལ་ལས་
འདས་པའི་དཀའ་ཁག་སྣ་ཚོགས་ལ་འཕྲད་ཡོང་། དེ་བས་ངེད་གཉིས་
ཀྱིས་བདེ་ལེགས་ངང་མདུན་ནས་མདུན་དུ་བསྐྱོད་ཐུབ་མིན་གསལ་བོ་
མི་ཤེས་པར་མ་ཟད། ཞག་ལ་གནས་ཚང་གང་ནས་གཡར་རྒྱུ་དང་ཁ་
ཟས་གང་ནས་སྤྱོད་རྒྱུ་སོགས་ཀྱང་མི་ཤེས། འོན་ཀྱང་ང་ཚོར་ཡིད་ཆེས་
བརྟན་པོ་ཡོད་པས་གཅིག་རྗེས་གཉིས་མཐུད་དུ་བྱུང་བའི་དཀའ་ཁག་
ཡོད་ཚད་བདེ་བླག་ངང་སེལ་ཐུབ། ས་ཆ་གང་ལ་ཐོན་རུང་དོན་དག་
ཆེ་མ་ཆུང་གསུམ་ལ་དབྱེ་བ་མེད་པར་ང་སྔོན་དུ་བརྒྱུགས་ནས་ཐག
གཅོད་བྱས་པ་ཡིན། དེར་མ་ཟད་མཚམས་ལན་རེར་དམག་དཔོན་ལ་
ངོ་གཏུག་ནས་སྐྱེལ་འདྲེན་བྱས་ཆོག་པའི་ཆོག་མཆན་ཐོབ་ན་ཕར་
འགྲོ་ཚུར་འོང་མང་བོ་བྱེད་དགོས། དུས་རྒྱུན་དུ་ངའི་ལག་རོགས་ཀྱི་
རོགས་རམ་འོག་ཏུ་ང་རང་གིས་དངོས་སུ་སྒྲིག་ཆས་དག་མེ་འཁོར་
སྟེང་དུ་བཀལ་བ་ཡིན། དེ་ལྟར་བྱས་ན་ད་གཟོད་འབབ་ཚིགས་ནས་
དུས་ཡུན་རིང་བོར་སྒུག་མི་དགོས་ལ་སྒྲིག་ཆས་དེ་དག་ཀྱང་འགོར་
འགྱངས་མེད་པར་དམིགས་ཡུལ་ས་ཁུལ་དུ་སྐྱེལ་ཐུབ། དམིགས་ཡུལ་
ས་ཁུལ་དེ་ལ་ཐོན་དུས་སུ། ང་ད་དུང་སྒྲིག་ཆས་དེ་དག་འཇོག་སའི་
རླངས་འཁོར་ས་ཚིགས་ལ་སོང་ནས་སྒྲིག་ཆས་འཇོག་སའི་ཡུལ་དང་
སྒྲིག་ཆས་ལ་ཞིབ་བཤེར་བྱ་དགོས།
ངས་འཕྲོ་གཏོང་སྒྲིག་ཆས་བཙུགས་ཡོད་པའི་རླངས་འཁོར་
བསྐོར་ནས་ཕྱོགས་བཞིར་བསྐྱོད་དགོས་ཚེ་གནད་དོན་གང་མང་ལ་
ཐུག་ཡོང་། དཔེར་ན་རླངས་འཁོར་ལ་བདེ་འཇགས་ཀྱི་སྡོད་གནས་
ཤིག་འཚོལ་དགོས་པ་དང་ལག་རོགས་རྣམས་ཀྱི་ཟ་འཐུང་ལ་ཡང་
ཐབས་ཤེས་འཐེན་དགོས། ད་དུང་མཚམས་ལན་རེར་རླངས་འཁོར་ལ་
ཆགས་སྐྱོན་བྱུང་ན་ལྷུ་ལག་གང་མང་འཚོལ་དགོས། ཁ་ལོ་བ་གླ་མ་
ཐུབ་པའི་རྐྱེན་གྱིས་ངས་རླངས་འཁོར་བསྐོར་སྲོལ་སྦྱངས་པ་ཡིན་ལ་
དགོས་མཁོ་བྱུང་དུས་ངས་རླངས་འཁོར་བསྐོར་ནས་ཕྱོགས་གང་སར་
སོང་བ་ཡིན། ངའི་ཞིབ་བཤེར་ནན་མོའི་ལྟ་རྟོག་འོག་སྒྲིག་ཆས་དེ་དག་
མགྱོགས་མྱུར་ངང་དམིགས་ཡུལ་ས་ཁུལ་དུ་ཐོན་ངེས། གལ་སྲིད་རྒྱལ་
ཁབ་འཕྲོད་བསྟེན་པུའུ་ཡིས་དོན་དག་འདི་དག་གཉེར་རྒྱུ་ན་ཆུ་ཚོད་
མང་བོ་དོན་མེད་དུ་འཕྲོ་བརླག་བྱེད་འགྲོ་ཁོ་ཐག་ཡིན། དེ་བས་དམག་
དཔོན་དེ་དག་གིས་ང་ལ་དུས་རྒྱུན་དུ་བསྔགས་བརྗོད་ཀྱི་མེ་ཏོག་གཏོར་
བའང་ངའི་གནད་དོན་ཐག་གཅོད་བྱེད་དུས་ཀྱི་མྱུར་ཚད་དང་ནུས་པ་
ལ་ཡིད་ཆེས་བྱེད་དོ། །
ངའི་བུ་མོ་ནམ་ཡིན་ཡང་དེའི་སྐབས་སུ་མྱུར་སྐྱོབ་ས་ཚིགས་སོ་
སོར་ཕར་འགྲོ་ཚུར་འོང་བྱས་པས་དོན་དེ་ཚོ་ཕྱིར་དྲན་བྱེད་དུས་རབ་ཏུ་
དགའ་བའི་སྣང་ཚུལ་ཞིག་ཤར། ངེད་གཉིས་སྨན་ཁང་སོ་སོའི་སྨན་པ་
དང་མྱུར་སྐྱོབ་ས་ཚིགས་ཀྱི་ནད་གཡོག་པ་རྣམས་ལ་འབྲེལ་བ་ཧ་ཅང་
བཟང་ལ་བརྩེ་བ་ཧ་ཅང་ཟབ། ཁོ་ཚོས་དཀའ་ངལ་ལ་མི་འཛེམ་པར་
ལས་གནས་བརྟན་སྲུང་བྱས་པའི་སེམས་ཤུགས་དེ་ཡིས་ང་དང་ངའི་བུ་
མོ་གཉིས་ལ་སེམས་འགུལ་ཐེབས་སུ་བཅུག ངེད་གཉིས་ཀྱིས་ཀྱང་ཁོ་
ཚོ་མིག་དཔེར་བཟུང་ནས་དཀའ་བ་བརྒྱ་ཕྲག་སེལ་བར་སྐུལ་མ་བཏང་
བ་ཡིན། དམིགས་ཡུལ་དང་བརྩོན་ལེན་བྱེད་ཡུལ་གཅིག་པ་ཡིན་
པའི་རྐྱེན་གྱིས་ང་ཚོ་ཚང་མ་སྤུན་གྲོགས་ལྟར་གཅིག་སེམས་གཅིག
ལ་གཏད་ཡོད། ཕན་ཚུན་ལ་རོགས་རམ་གང་མང་བྱས་པས་ད་གཟོད་
ལས་འགན་ཚང་མ་བདེ་བླག་ངང་འགྲུབ་སོང་།
ང་ཚོས་བྷེལ་ལྗམ་རྒྱལ་ཁབ་ནས་མྱུར་སྐྱོབ་རུ་ཁག་ལ་རོགས་
རམ་བྱེད་དུས་སུ་རྒྱལ་པོ་དང་རྒྱལ་མོ་ཨེ་ལེ་ཟི་བྷི་ཐི་གཉིས་ཀ་དུས་
རྒྱུན་དུ་འཚམ་འདྲི་བྱེད་དུ་འོང་། རྒྱལ་པོ་རྒྱལ་མོ་གཉིས་ཀས་རྨས་མ་
རྣམས་ལ་ཐུགས་ཁུར་ཚད་མེད་གནང་བས་ང་ལ་བག་ཆགས་ཟབ་མོ་
བཞག
དེ་ལས་ཀྱང་ང་ལ་སེམས་འགུལ་ཐེབས་སུ་བཅུག་པ་ནི་རྨས་མ་
དེ་ཚོར་སྨན་བཅོས་བྱེད་པའི་སྐབས་སུ་ན་ཚ་ལ་མི་འཛེམ་པར་འཁུན་
སྒྲ་ཙམ་ཡང་མི་འདོན་པའི་སྙིང་སྟོབས་དང་སྤོབས་པ་དེ་ཡིན། སྐབས་
རཱེ་རེར་ངས་ལྷག་བསམ་བཅངས་ནས་རྨས་མ་ཚོར་འོད་རླབས་ཀྱིས་
དཔྱད་དུས། ན་ཚའི་སྡུག་བསྔལ་ཇེ་ཉུང་དུ་གཏོང་ཆེད་ངས་རང་ནུས་
ཅི་ཡོད་ཀྱིས་ལག་ཡང་མོ་བྱས་པ་ཡིན། ང་ཚོ་འགྲོགས་ནས་དུས་ཚོད་
ཅུང་ཟད་འགོར་རྗེས་ཕན་ཚུན་ངོ་ཤེས་སུ་འགྱུར་འགྲོ་ལ་དེའི་དུས
སྤྱིར་བཏང་གི་ཁ་བརྡ་བྱས་ནས་ཕན་ཚུན་བར་ལ་རྒྱུས་ལོན་ཇེ་ཟབ་ཏུ་
བཏང་བ་ཡིན། ངས་ཁ་ཏ་བྱས་པའི་རྣམ་པ་འདི་བརྒྱུད་ནས་ཁོ་རང་
ཚོ་ལ་ཡི་རངས་བྱས་པའི་ཚུལ་བཟུང་། འོད་རླབས་ཀྱིས་བརྟག་གྲབས
ཡོད་པའི་རྨས་མ་རྣམས་ཀྱིས་ཀྱང་སྒྲིག་ཆས་ཁྱད་མཚར་ཅན་འདི་ལ་
རྒྱུས་ལོན་བྱེད་རྒྱུའི་འདུན་པ་ཧ་ཅང་དྲག
ངས་ནམ་ཡིན་ཡང་དམག་འཁྲུག་གི་སྐབས་སུ་བྱུང་བའི་འགྲོ་བ་
མིའི་བདེ་ཐང་ལ་གནོད་འཚེ་ཚད་མེད་བཏང་བའི་གདུག་རྩུབ་ཅན་
གྱི་སྣང་ཚུལ་དེ་དག་བརྗེད་ཐབས་མེད། དེ་བས་ང་རང་དམག་འཁྲུག་
ལ་ཧ་ཅང་སྡང་། ལོ་འདི་འགའི་རིང་ལ་ངས་མཐོང་མྱོང་བའི་འཇིགས་
རུང་གི་དམག་འཁྲུག་གི་གནས་ཚུལ་འདི་ལ་གཞན་སུ་ཡིན་རུང་སྡང་
སེམས་སྐྱེ་ངེས། མྱུར་སྐྱོབ་རླངས་འཁོར་དེ་གཡུལ་ས་ལ་ཐོན་ནས
ནད་ལ་དཔྱད་དུས། རླངས་འཁོར་ནང་དུ་བསྐྱལ་ཡོང་བའི་རྨས་མ་ན
གཞོན་གསར་བུ་དེ་ཚོ་སུ་ཡིན་རུང་ལུས་ཕུང་ཡོངས་ལ་ཁྲག་གིས་གང་
ཡོད་ལ་འདམ་གྱིས་གཡོགས་ཡོད་པས་ལྟ་བས་མི་བཟོད། རྨས་མ་
ལྗིད་མོ་རྣམས་དབུགས་ཆད་ལ་ཁར་ཡོད་པས་རླུང་ནང་གི་མར་མེ
ནང་བཞིན་ཉམས་ཆུང་དུ་གྱུར་ཡོད་། སྲོག་ཉེན་མེད་པའི་ནད་པས་
ཡང་ལོ་ཐོག་ཟླ་བཞག་གི་སྡུག་བསྔལ་གང་མང་མྱངས་རྗེས་ད་གཟོད་
ག་ལེ་ག་ལེར་རྨ་ཁ་སོས་འགྲོ།
ང་ལ་དཀའ་ངལ་ཞིག་ཡོད་པ་ནི་སྦྱོང་བརྡར་ཐོབ་ཡོད་པའི་ལག
རོགས་ཤིག་འཚོལ་རྒྱུ་དེ་ཡིན། ལག་རོགས་ཀྱིས་ང་ལ་འཕྲོ་གཏོང་སྒྲིག་
ཆས་སྤྱོད་རྒྱུར་རོགས་རམ་བྱེད་ཐུབ།དམག་འཁྲུག་མགོ་རྩོམ་དུས་འོད་
རླབས་ཀྱིས་ནད་བཅོས་བྱེད་པའི་ལག་རྩལ་དེ་དར་མེད་པས་སྒྲིག་ཆས་
འདི་དག་ཧ་གོ་མཁན་དང་བེད་སྤྱོད་གཏོང་ཤེས་མཁན་ཉིན་མོའི་སྐར་
མ་བཞིན་ཉུང༌། སྒྲིག་ཆས་འདི་དག་བེད་སྤྱོད་གཏོང་མི་ཤེས་པའི་མིའི་
ལག་ཏུ་བཞག་ན་ཆག་སྐྱོན་འབྱུང་སླ་ཞིང་རིང་བོར་མི་ཐོགས་པར་
ཕན་ནུས་ཅི་ཡང་འདོན་མི་ཐུབ། འོན་ཀྱང་དམག་འཁྲུག་གི་སྐབས་སུ་
སྨན་ཁང་མང་ཆེ་བ་ནས་སྒྲིག་ཆས་འདི་ངེས་པར་དུ་སྤྱོད་དགོས་པས་
ལས་ཞུགས་མི་སྣ་བསྡུ་དུས་སུ་གསོ་རིག་གི་ཤེས་བྱའི་རྨང་གཞི་མེད་
ནའང་སྒྲིག་ཆས་འདི་སྤྱོད་ཤེས་ན་བསྡུས་པ་ཡིན་པས། ཡི་གེ་འབྲི་ཀློག་
ཤེས་པ་དང་གློག་ཆས་ཉུང་ངུ་ཙམ་སྤྱོད་ཤེས་ན་ལས་ཞུགས་བྱས་ཆོག་
པ་འདྲ། སློབ་ཆེན་གྱི་དགེ་རྒན་དང་བཟོ་ལས་པ། ཡང་ན་སློབ་ཆེན་
པ་སོགས་ལ་སྦྱོང་བརྡར་ཅུང་ཟད་རཱེ་སྤྲད་ན་ཚད་ལྡན་གྱི་འོད་རླབས
ནད་དཔྱད་པར་འགྱུར་ཐུབ། དེ་བས་དམག་འཁྲུག་གི་དུས་སྐབས་
སུ་ངས་གནས་སྐབས་ཙམ་གྱི་གཡུལ་ས་ལ་ཞུགས་མི་དགོས་པ་དང་
ལས་གནས་སུ་ཡུན་རིང་དུ་བསྡད་ཆོག་པའི་མི་འགའ་ལག་རོགས་སུ་
བསྡུ་དགོས་བྱུང་། འོན་ཀྱང་ཆ་རྐྱེན་འདི་གཉིས་ཀ་འཛོམས་པའི་མི་
སུ་ཡིན་རུང་གློ་བུར་དུ་གཡུལ་ས་ལ་ཞུགས་དགོས་པའི་གནས་ཚུལ་
ཧ་ཅང་མང་བས་ཡང་ངས་ལག་རོགས་གསར་བ་ཞིག་མི་འཚོལ་ག་
མེད་བྱུང་། གནས་ཚུལ་འདི་དག་ལ་དམིགས་ནས་ངས་ཐབས་བཀོད་
གཞན་པ་མང་བོ་འཐེན་པ་ཡིན་ལ་ན་མཉམ་བུད་མེད་འགའ་ལ་སྦྱོང་
བརྡར་སྤྲད་ནས་ངའི་ལག་རོགས་བྱེད་དུ་བཅུག
དེ་བས་ངས་འཕྲོད་བསྟེན་པུའུ་ལ་ད་གསར་དུ་བཙུགས་པའི་ཨེ་
ཌྷེ་ཐི་ཁེ་ཝེལ་སྨན་ཁང་གི་ཁོངས་གཏོགས་གསོ་རིག་སློབ་གྲྭའི་ནང་དུ་
འོད་རླབས་བརྟག་དཔྱད་ཚན་ཁག་སྒྲིག་པའི་རཱེ་བ་ཞུས་པ་ཡིན། ངའི་
རཱེ་ཞུ་ལ་ཆོག་མཆན་བཀོད་ནས་རེའེ་ཉཱེ་ཨམ་གཞི་རྒྱུ་ཚོད་ལྟ་ཁང་
གིས་༡༩༡༦ལོར་བརྟག་དཔྱད་ཚན་ཁག་འདིར་རྩ་འཛུགས་དང་སློབ་
ཁྲིད་བྱེད་མགོ་བརྩམས། དམག་འཁྲུག་གི་དུས་སྐབས་ཧྲིལ་བོར་ཚན་
ཁག་འདི་ནས་བུད་མེད༡༥༠ལྷག་ལ་སྦྱོང་བརྡར་བྱས། དང་ཐོག་སློབ་
མ་བསྡུ་ལེན་བྱེད་དུས་མོ་རང་ཚོར་དམའ་རིམ་སློབ་གསོ་མ་གཏོགས་
ཐོབ་མེད་མོད། ཟུར་ཁྲིད་བཟང་པོ་བྱས་སྟབས་སྒྲིག་ཆས་དེ་དག་བདེ་
ལེགས་ངང་བེད་སྤྱོད་ཐུབ། ཚན་ཁག་འདིའི་ཟུར་ཁྲིད་ཀྱི་ནང་དོན་
གཙོ་བོ་རྩ་བའི་གཞུང་ལུགས་དང་སྤྱིར་བཏང་གི་དངོས་སྦྱོང་། ད་དུང་
སྐྱེ་དངོས་བརྟག་དཔྱད་ཕྱོགས་ཀྱི་ཤེས་བྱ་ཡང་བཀོད་ཡོད། སློབ་ཁྲིད་
དེ་དག་ངའི་བུ་མོ་དང་མི་བརྩོན་པ་ཅན་འགས་དང་ལེན་བྱས་པ་ཡིན།
ཚན་ཁག་དེ་ནས་མཐར་ཕྱིན་པའི་བུད་མེད་དེ་ཚོ་རྗེས་སུ་ཕུལ་ཏུ་བྱུང་
བའི་འོད་རླབས་བརྟག་དཔྱད་སྨན་པར་གྱུར་ཡོད་པ་དང་ཐེངས་མང་
མེ་རང་བོར་རྒྱལ་ཁབ་འཕྲོད་བསྟེན་པུའུ་ཡི་གཟེངས་རྟགས་ཐོབ།
ཚོའི་སློབ་སྦྱོང་གི་ནང་དོན་དང་ཚད་གཞི་ལ་བལྟས་ན་སྨན་པའི་ལག་
རོགས་མ་གཏོགས་བྱ་མི་ནུས་མོད། འོན་ཀྱང་དེའི་གྲས་སུ་རང་རྐྱ་ཐུབ་
པའི་སྒོ་ནས་བརྟག་དཔྱད་བྱེད་ཐུབ་མཁན་ཀྱང་ཡོད།
དམག་འཁྲུག་གི་སྐབས་སུ་འོད་རླབས་བེད་སྤྱད་ནས་བརྟག་
དཔྱད་བཏང་བའི་མྱོང་རྒྱུད་ལས་ངས་ཤེས་བྱ་དང་ཉམས་མྱོང་མང་བོ་
གསོག་ཐུབ་སོང་། ཉམས་མྱོང་དང་ཤེས་བྱ་དེ་དག་གསོ་རིག་བརྟག་
ངས་ངེས་ཐབས་དང་ལག་རྩལ་གསར་བའི་སྐོར་ཏག་ཏག་ཡིན།
པར་དུ་རང་གི་ཤེས་བྱ་འདི་དག་མི་གཞན་ལ་མཉམ་སྤྱོད་བྱེད་དགོས་
བསམ་ནས་མིང་ལ་འཕྲོ་གཏོང་ཚན་རིག་དང་དམག་འཁྲུག་ཅེས་པའི་
དཔེ་ཆ་ཞིག་བརྩམས་པ་ཡིན། དཔེ་ཆ་དེ་འབྲི་བའི་དམིགས་ཡུལ་གཙོ་
བོ་ནི་འཕྲོ་གཏོང་བརྟག་དཔྱད་ལག་རྩལ་གསོ་རིག་ལག་ལེན་ཁྲོད་དུ་
རིན་ཐང་ཆེན་པོ་ལྡན་པ་གསལ་བཤད་དང་ངོ་སྤྲོད་བྱ་རྒྱུ་དེ་ཡིན། དེར
མ་ཟད་ལག་རྩལ་འདི་དམག་འཁྲུག་གི་དུས་དང་ཞི་བདེའི་དུས་སྐབས་
གཉིས་ཀྱི་མཚམས་སུ་གསལ་བཤད་ཞིབ་བསྡུར་བྱས་ཡོད།
ཡང་དམག་འཁྲུག་སྐབས་སུ་རེའེ་ཤྲཱྀ་ཨམ་གཞི་རྒྱུ་སྤྱད་ནས་ནད་
དཔྱད་བཏང་བ་དེའི་ཕན་ཡོན་དང་རེའེ་ཌྷཱེ་ཨམ་གཞི་རྒྱུ་ཚོད་ལྟ་ཁང་
བཙུགས་ཚུལ་སོགས་རགས་ཙམ་བཤད་ན།
གྲོང་ཁྱེར་བྷོར་ཌྷའོ་ན་ཉར་ཚགས་བྱས་ཡོད་པས་རེའེ་རྗེ་ཨམ་
གཞི་རྒྱུ་དེ༡༩༡༥ལོར་གྲོང་ཁྱེར་ཕ་རཱེ་སི་ལ་ཕྱིར་བསྐྱལ་ཡོང་། ང་ལ་དེའི་
དུས་གཟབ་ནན་གྱིས་ཚན་རིག་ཚོད་ལྟ་ལ་ཞིབ་འཇུག་བྱེད་རྒྱུའི་ཁོམ་
ལོངས་མེད་པས་རེའེ་ཌྷཱེ་ཨམ་གཞི་རྒྱུ་དེ་རྨས་མའི་ནད་བཅོས་སུ་སྤྱད་
པ་ཡིན། ང་ཚོས་རེའེ་རྗེ་ཨམ་གཞི་རྒྱུ་དེ་ཐད་ཀར་བླངས་ནས་ནད་
བཅོས་པ་མ་ཡིན་པར་གཞི་རྒྱུའི་འགྱེད་འཕྲོ་དབུགས་གཟུགས་དེ་ལ་
ཡིན།ང་ཚོས་རེའེ་ཌྷཱེ་ཨམ་གཞི་རྒྱུ་འདི་སྤྱོད་དུས་ངེས་པར་དུ་བརྟེན་པ་
ཉུང་ངུ་ཙམ་ཞིག་སོར་བཞག་བྱེད་རྒྱུར་ཐག་གིས་བཅད། ཚོད་ལྟ་ཁང་
ནས་རེའེ་ཞེ་ཨམ་གཞི་རྒྱུ་ཡི་འགྱེད་འཕྲོ་དབུགས་གཟུགས་དེ་དག་
བསོགས་ནས་ཚད་ངེས་ཅན་ཞིག་ལ་ཐོན་དུས་སྨན་ཁང་སོ་སོར་བྱིན་
ཏེ་བེད་སྤྱོད་དུ་བཅུག རེའེ་ཌྷཱེ་ཨམ་གཞི་རྒྱུ་ཡི་འགྱེད་འཕྲོ་དབུགས་
གཟུགས་ཀྱིས་ནད་བཅོས་བྱས་པའི་བྱ་བ་དེ་ཕལ་ཆེར་གོ་གནས་
དང་ཚད་རིམ་ཅུང་མཐོ་བའི་སྨན་ཁང་ཆེ་ཤོས་ནས་སྒྲུབ་པ་ཡིན། བྱེ་
བྲག་གི་ནད་བཅོས་ཐབས་སྨན་ཁང་སོ་སོ་དང་མི་འདྲ་སྟེ། འགྱེད་
འཕྲོ་དབུགས་གཟུགས་བེད་སྤྱད་ནས་ནད་བཅོས་བྱས་པ་དེ་ཐད་ཀར་
རེའེ་ ེ༷་ཨམ་གཞི་རྒྱུ་བེད་སྤྱོད་པ་དང་བསྡུར་ན་སྟབས་བདེ་ཡིན་ལ་ལྦེ་
སྤྱོད་སྒོ་ཆེ། འོན་ཀྱང་ཧྥ་རན་སི་ན་ད་ལྟའི་བར་དུའང་རྒྱལ་ཁབ་ཀྱིས་
བཙུགས་པའི་རེའེ་ཌྷཱེ་ཨམ་གཞི་རྒྱུ་ཡི་ལུས་གསོ་ཁང་མེད་པ་དང་སྨན་
ཁང་ཆེ་མ་ཆུང་གསུམ་དུ་རེའེ་ཌྷཱེ་ཨམ་གཞི་རྒྱུ་ཡི་འགྱེད་འཕྲོ་དབུགས་
གཟུགས་ནད་གསོ་ཁང་ཡང་མཐོང་རྒྱུ་མེད།
ངས་འཕྲོད་བསྟེན་པུའུ་ལ་ང་ཚོའི་ཚོད་ལྟ་ཁང་ནས་ཤེལ་གྱི་སྦུ་
གུའི་ནང་ལ་རེའེ་ཌྷཱེ་ཨམ་གཞི་རྒྱུ་ཡི་འགྱེད་འཕྲོ་དབུགས་གཟུགས་
བཅུག་ནས་དུས་ལྟར་དུ་མྱུར་སྐྱོབ་སྨན་ཁང་སོ་སོར་སྤྲད་དེ་སྤྱོད་རྒྱུར་
རཱེ་བ་ཞུས་པ་དེ་ལ་ཆོག་མཆན་ཐོབ། ༡༩༡༦ལོ་ནས་བཟུང་། རེའེ་ལྟེ་
ཨམ་གཞི་རྒྱུ་ཡི་འགྱེད་འཕྲོ་དབུགས་གཟུགས་བེད་སྤྱད་ནས་ནད་
དཔྱད་ཀྱི་ཕྱོགས་ལ་བཀོལ་བའི་བྱ་བ་དེ་དམག་འཁྲུག་མཇུག་རྫོགས་
རྗེས་ཀྱང་དུས་ཡུན་རིང་བོ་ཞིག་ལ་རྒྱུན་འཁྱོངས་བྱས། དུས་སྐབས་
དེར་ང་ལ་ལག་རོགས་མེད་པས། ཤེལ་གྱི་སྦུ་གུ་དེ་ཚང་མ་ངས་བཟོས་
པ་ཡིན་ལ་རེའེ་ཀཻ་ཨམ་གཞི་རྒྱུ་འགྱེད་འཕྲོ་དབུགས་གཟུགས་ཡང་
ངས་གསོག་འཇོག་བྱས་པ་ཡིན། དེ་གོ་རིམ་ཧ་ཅང་ཞིབ་ཕྲ་ཡིན་ལ་
བཟོ་བའི་དུས་ནའང་ཧ་ཅང་གཟབ་གཟབ་བྱེད་དགོས། གྲངས་ཀྱིས་མི་
ལོངས་པའི་ནད་པ་དང་རྨས་མར་བཅོས་ཐབས་འདི་སྤྱད་ནས་སྲོག་
ཉེན་ལས་བསྐྱབས་པ་ཡིན།
གྲོང་ཁྱེར་ཕ་རཱེ་སི་ལ་མཁའ་དམག་གི་འཇབ་རྒོལ་ཐེབས་པ་ནས་
བཟུང་རྒྱལ་ཁབ་འཕྲོད་བསྟེན་པུའུ་ཡིས་རེའེ་རྗེ་ཨམ་གཞི་རྒྱུ་བཟོ་བྱེད་
ཀྱི་སྒྲིག་ཆས་དང་འགྱེད་འཕྲོ་དབུགས་གཟུགས་སྒྲིག་ཆས་ཉར་ཚགས་
བྱས་ཡོད་པའི་ཚོད་ལྟ་ཁང་ལ་དགྲ་བོའི་མཁའ་རྒོལ་མི་འབྱུང་བའི་
ཆེད་དུ་སྲུང་སྐྱོབ་ནན་མོ་བྱས་བྱུང་། རེའེ་རྗེ་ཨམ་གཞི་རྒྱུ་ཡི་ནང་ནས་
འགྱེད་འཕྲོ་དབུགས་གཟུགས་གསོག་འཇོག་བྱ་དགོས་ན་ངེས་པར་དུ་
རེའེ་ཌྷཱེ་ཨམ་གཞི་རྒྱུ་ལ་ངོ་གཏུག་དགོས་པས་བྱ་བ་འདི་ལ་ཉེན་ཁ་ངེས་
ཅན་ཞིག་ཡོད། དེ་བས་འགྱེད་འོད་རླབས་ཀྱི་གནོད་པ་དེ་ལ་གཞོལ་
བའི་ཆེད་དུ་བསྡུ་གསོག་བྱེད་མཁན་གྱི་མི་དེ་ལ་ལྟ་སྲུང་བྱེད་དགོས། ང་
ལ་ཐེངས་འགར་ལུས་ཕུང་མི་བདེ་བའི་སྣང་བ་ཚད་མེད་བྱིན་སོང་བ་
དེ་ཡང་འགྱེད་འོད་རླབས་ཀྱིས་གནོད་པ་བྱས་སོང་བས་ཡིན།
སྨན་བཅོས་མྱུར་སྐྱོབ་ནི་དམག་འཁྲུག་གི་སྐབས་ཀྱི་ངས་སྒྲུབ་
པའི་བྱ་བ་ཆེན་པོ་ཡིན་མོད་། འོན་ཀྱང་ངས་ད་དུང་བྱ་བ་གཞན་པ་ཁ་
ཤས་ཀྱང་སྒྲུབ་པ་ཡིན།
༡༩༡༨ལོའི་དབྱར་ཁར།འཇར་མན་གྱི་སྤྱིའི་འཇབ་རྒོལ་ཆེན་པོ་དེ་
ཕམ་རྗེས། ངས་ཨེ་ཋི་ལེ་རྒྱལ་ཁབ་སྲིད་གཞུང་གི་གདན་ཞུ་དང་ལེན་
བྱས་ནས་རྒྱལ་ཁབ་དེའི་བོངས་ཚད་ཧ་ཅང་ཆེ་བའི་འཕྲོ་གཏོང་རང་
བཞིན་ཅན་གྱི་གཏེར་ཁ་ལ་ལྟ་རུ་སོང་བ་ཡིན། ཨེ་ཋི་ལེ་ནས་བསྡད་
པའི་ཟླ་གཅིག་གི་རིང་འབྲས་བུ་མི་དམན་པ་བླངས། དེ་ཕྱིར་རྒྱལ་ཁབ་
དེའི་སྲིད་གཞུང་གིས་གནས་ཚུལ་དེ་ལ་ཐུགས་ཁུར་དང་དོ་སྣང་ཆེན་
པོ་བྱེད་ཀྱིན་ཡོད།
ངའི་ཚོད་ལྟ་ཁང་དེ༡༩༡༥ལོར་ཕཱེར་ཁེ་ཡཱ་རཱེ་སྲང་གི་ཐོག་ཁང་
གསར་བ་དེར་སྤར་བ་ཡིན་ལ། དེའི་དུས་འགྲོ་གྲོན་དང་རོགས་པའི་མི་
འདང་བས་དཀའ་ལས་ཚད་མེད་མྱངས། ངས་འོད་རླབས་སྒྲིག་ཆས
འདི་སྤྲས་པའི་རླངས་འཁོར་དེ་ཁང་ཁྱིམ་གསར་རྙིང་གཉིས་ཀྱི་བར་
ནས་ཕར་རྒྱུག་ཚུར་རྒྱུག་བྱས་པ་དང་གྲོག་མས་ཁྱིམ་སྤོ་བ་བཞིན་
སྒྲིག་ཆས་ཚང་མ་ཁང་ཁྱིམ་གསར་བར་སྤར། ད་དུང་སྒྲིག་ཆས་དེ
དག་ལ་རིགས་དགར་ནས་གྲལ་དག་ངང་འཇོག་དགོས་པས། དེའི་རིང་
བུ་མོ་ཆེ་བ་དང་ལས་རོགས་གཉིས་ལས་རོགས་པ་གཞན་མེད། ལས་
རོགས་པའི་ལུས་ཕུང་མི་བདེ་བས་རྒྱུན་དུ་ན་རྒྱུ་འདུག
ཁང་ཁྱིམ་གསར་བར་སྤར་རྗེས། ངས་དཔྱིད་ཀ་དང་དབྱར་ཁར་
མིག་མདུན་དུ་དྭངས་གཙང་གི་ལོ་འདབ་རཱེ་ངེས་པར་དུ་སྣང་དགོས་
བསམ་ནས། དངོས་བཤེར་ཁང་གི་ཉེ་འཁོར་དུ་སྡོང་བོ་མང་བོ་བཙུགས།
ངས་དངོས་བཤེར་ཁང་འདིའི་ནང་གི་ལས་མི་ཚོའི་སྣང་བ་སྐྱིད་ཆེད་
དེ་འདྲ་ཞིག་ལས་རྒྱུ་ཐག་བཅད་པ་ཡིན། སྡོང་བོ་འཛུགས་ས་ཚང་མར་
སྡོང་བོ་བྱང་ཆུབ་དང་ཇ་སྡོང་སེར་བོ་རིགས་བཙུགས། དེ་མིན་ལྡུམ་རྭ་
འགའ་བཟོས་ནས་རྒྱ་སེ་མེ་ཏོག་མང་བོ་བཏབ་པ་ཡིན། དེའི་དུས་ཏག་
ཏག་འཇར་མན་པས་གྲོང་ཁྱེར་ཕ་རཱེ་སི་ལ་འགད་རྫས་འཕངས་པའི་
ཉིན་དང་བོ་རེད། ང་ཚོས་མེ་ཏོག་གི་ཁྲོམ་རྭ་ནས་ས་བོན་ཉོས་ཏེ་ཕྱིར་
ལོག་རྗེས་མེ་ཏོག་བཏབ་ནས་མ་ཁོམ་པར་ལུས་ཡོད་དུས། ང་ཚོའི་ཉེ་
འཁོར་དུ་གློ་བུར་མདེའུ་འགའ་ལྷུང་བྱུང༌།
དཀའ་ལས་ག་འདྲ་ཆེ་ཡང་། ཚོད་ལྟ་ཁང་གསར་བ་གཏན་
འཇགས་བྱུང་ལ། དམག་འཁྲུག་མཚམས་བཞག་ནས་རུ་ཁག་གི
འཐབ་མོ་བ་ཚོ་ཕྱིར་ཡུལ་ལ་ལོག་པའི་སྐབས་དེར། ང་ཚོའི་དངོས་
བཤེར་ཁང་ཡང་ཚགས་གྲབས་འདུག་སྟེ། ༡༩༡༩ལོ་ནས༡༩༢༠ལོའི་
སློབ་མགོ་བརྩམས་རྗེས། ང་ཚོས་སློབ་མའང་བསྡུ་ཆོག་པས་ང་རང་
དགའ་སྤྲོ་ཆེན་པོ་བྱུང་། ༡༩༡༩ལོའི་དཔྱིད་ཀར། ཚོད་ལྟ་ཁང་ནས་ཆེད་
དུ་ཨ་རིའི་དམག་མིར་དམིགས་བསལ་ཅན་གྱི་སྦྱོང་བརྡར་འཛིན་གྲྭ་
གཅིག་བསྒྲུབས་ལ། ངའི་བུ་མོས་ཟབ་ཁྲིད་བྱས། དམག་མི་འདི་དག་
གིས་ཀྱང་འབད་བརྩོན་དང་གཟབ་ནན་བྱས།
འཐབ་འཁྲུག་གི་སྐབས་ལ། ངས་ཡང་མི་གཞན་དག་ནང་བཞིན་
ཚེ་འདིའི་ཆེས་དཀའ་སྡུག་དང་ཨ་ཐང་ཆད་པའི་འཚོ་བ་རོལ་བ་ཡིན་
ལ། མཚམས་རེར་བུ་མོ་གཉིས་ཀ་གུང་གསེང་བཏང་དུས་འཚམས་
འདྲིའི་ཞོར་དུ་ངལ་གསོ་ཉིན་གཅིག་གཉིས་རཱེ་བྱས་པ་མ་གཏོགས་
གུང་གསེང་གཅིག་ཀྱང་བཏང་མ་མྱོང་། བུ་མོ་ཆེ་བ་ངལ་གསོ་
རྒྱུར་མི་དགའ་བས་མོའི་བདེ་ཐང་གི་ཆེད་དུ་མཚམས་ལན་རེར་
ཨུ་ཚུགས་ཀྱིས་ཉིན་ཁ་ཤས་ལ་ངལ་གསོ་བྱེད་དུ་བཅུག་པ་ཡིན།
སྐབས་དེར་མོས་ཕྱོགས་གཅིག་ནས་སློབ་ཆེན་ནས་སློབ་སྦྱོང་བྱེད་
བཞིན་ཡོད་ལ། ཕྱོགས་གཅིག་ནས་ང་ལ་རོགས་སྣ་ཚོགས་བྱས་ནས་
མེས་རྒྱལ་ལ་ཞབས་འདེགས་ཞུ་བཞིན་ཡོད། བུ་མོ་ཆུང་བ་སྐབས་དེར་
མཐོ་འབྲིང་འགྲིམ་བཞིན་ཡོད་ལ། གྲོང་ཁྱེར་ཕ་རཱེ་སི་ལ་གཡུལ་འགྱེད་
ཛ་དྲག་ཆེ་བའི་སྐབས་དེར་ཁོ་གཉིས་གྲོང་གསེབ་ཏུ་གཡོལ་བར་མ་
འཐད་པས།
ལོ་བཞི་ལྷག་རིང་གི་འཁྲུག་ཆེན་དེས་བཟོས་པའི་གཏོར་སྐྱོན་དེ་
འདྲ་སྔོན་ཆད་ཀྱང་བྱུང་མྱོང་མེད། དེ་ནི་མིའི་རིགས་ཀྱི་གོད་ཆགས་
ཆེན་པོ་ཞིག་རེད། ༡༩༡༨ལོའི་སྟོན་ཁར། ཕྱོགས་སོ་སོས་ཞི་བདེའི་ཆེད་
དུ་འབད་མཐར། འཁྲུག་མཚམས་བཞག་ནས་ཆིངས་ཡིག་ལ་མིང་
རྟགས་བཀོད་མོད། ཞི་བདེ་ངོ་མ་ད་དུང་བྱུང་མེད་ན་ཡང་། སྡུག་བསྔལ་
དང་འཇིགས་སྐྲག་ཆེ་བའི་འཐབ་འཁྲུག་མཇུག་བསྒྲིལ་སོང་བས་ཧྥ
རན་སིའི་མི་དམངས་ད་ནི་སེམས་ལྷོད་ལ་འབབ་ཐུབ་སོང་། འོན་ཀྱང་
འཐབ་འཁྲུག་གིས་བཟོས་བའི་གཏོར་བརླག་དུས་ཡུན་ཐུང་ངུ་ཞིག་གི་
ནང་ལ་སེལ་མི་ཐུབ་པས། སྔར་བཞིན་ཐབས་ཆག་གི་འཚོ་བ་རོལ་བ་
ལས་སྔོན་གྱི་སོས་དལ་བག་ཕེབས་ཀྱི་སེམས་ཁམས་དེའི་དུས་ཡུན་
ཐུང་ངུ་ཞིག་གི་ནང་དུ་སླར་གསོ་བྱེད་དཀའ་མོ་འདུག
གང་ལྟར། ཚེ་སྲོག་གྲངས་མེད་ལ་བརྗེས་པའི་རྒྱལ་ཁ་དེས་ང་རང་
དགའ་རུ་བཅུག ངས་སྐོམ་པ་ཆུ་འདོད་ལྟར་རཱེ་སྙེག་བྱེད་པའི་དོན་དེ་
ཡིན་ལ་ཧམ་འདོད་བྱེད་མི་ཕོད་པའི་དོན་ཆེན་དེ་ཡང་ཡིན། བསམ་
ཡུལ་ལས་འདས་པ་ཞིག་ལ་ཚེ་ཐོག་འདི་ནས་ངའི་མེས་རྒྱལ་ཕོའོ་ལན་
བྷཻ་དུས་རབས་གཅིག་ལྷག་གི་རིང་ལ་བྲན་གཡོག་དང་གཉའ་གནོན།
གྱེས་ཐོར་དུ་གྱུར་རྗེས། དགྲ་བོའི་ལག་ནས་དངོས་སུ་རང་བཙན་དང་
རང་དབང་ཐོབ། ཕོའོ་ལན་བྷི་མི་དམངས་ཀྱིས་རྒྱལ་ཁབ་ལ་བློ་དཀར་
བའི་འདུ་ཤེས་མ་འགྱུར་བར་འཐབ་རྩོད་རྒྱུན་འཁྱོངས་ཀྱིས་ཡོབ་གླིང་
ཧྲིལ་བོ་ནས་ཛ་དྲག་གི་མནར་གཅོད་མྱངས་རྗེས་གཞི་ནས་རང་བཙན་
དང་རང་དབང་ཐོབ་ལ། འདི་ནི་ཕོའོ་ལན་བྷཻ་མི་དམངས་ཀྱི་རྒྱལ་ཁ་
དང་གཟི་བརྗིད་རེད། ལོ་མང་བོར་ཕོའོ་ལན་ཊྛི་མི་དམངས་ཀྱིས་རཱེ་
ལྟོས་བྱས་པའི་ཕུགས་འདུན་འགྲུབ་སོང་། སྤྲོ་དགས་ཁེངས་པའི་དུས་
འདིར། ང་རང་ཡང་བསྐྱར་ཡུན་རིང་ལ་གྱེས་པའི་གྲོང་ཁྱེར་ཝཱར་སཱོར
སོང་བ་ཡིན། ཡུན་རིང་ལ་མ་འཛོམས་པའི་གྲོགས་པོ་དང་གཉེན་ཉེ་
མང་བོར་འཕྲད་སོང་། གྲོང་ཁྱེར་ཝཱར་སཱོ་ནི་གསར་དུ་དབུ་བརྙེས་པའི་
ཕོའོ་ལན་བྷཻ་སྤྱི་མཐུན་རྒྱལ་ཁབ་ཀྱི་རྒྱལ་སར་གྱུར་འདུག འོན་ཀྱང་ལོ་
མང་བོར་གཉའ་གནོན་དང་བྲན་དུ་བཀོལ་རྗེས། སྤྱི་མཐུན་རྒྱལ་ཁབ་
གསར་བ་ཞིག་འཛུགས་རྒྱུ་ནི་ཇི་འདྲའི་ཁག་པོ་ཞིག་རེད་ཨང་།གཞན་
མང་བོ་བཤད་དགོས་མི་འདུག ཆབ་སྲིད་སྟོབས་ཤུགས་སྣ་ཚོགས་
བསྐྱར་དུ་གོང་བུ་གཅིག་འགྲིལ་བྱ་རྒྱུའི་དཀའ་ངལ་ཡང་ཚོད་དཔག་བྱ་
དཀའ་བར་འདུག
སྐབས་འདིའི་ཧྥ་རན་སིའི་གང་ས་གང་དུ་གཏོར་བརླག་ཐེབས་
ཡོད་པའི་མཁར་རྙིང་སྟོང་བར་ལུས་ལ། མི་འབོར་ཡང་ཤིན་ཏུ་ཉུང་ངུར་
སོང་འདུག འཐབ་འཁྲུག་གིས་བསྐྲུན་པའི་སྡུག་བསྔལ་དེའི་དུས་ཡུན་
ཐུང་ངུ་ཞིག་ལ་ཐག་གཅོད་བྱེད་ཐབས་བྲལ་བས། ག་ལེར་སླར་གསོ་
བྱེད་རྒྱུ་ལས་ཐབས་མི་འདུག རེའེ་ཌྷཱེ་ཨམ་གཞི་རྒྱུ་ཡི་ཚོད་ལྟ་ཁང་
སོགས་ཚོད་ལྟ་ཁང་གང་མང་ཞིག་དུས་ཡུན་ཐུང་ངུའི་ནང་བསྐྱར་གསོ་
བྱེད་ཐབས་བྲལ།
དམག་འཁྲུག་སྐབས་སུ་གསར་དུ་བཙུགས་པའི་འཕྲོ་གཏོང་འོད་
སྣ་ཚོགས་ཀྱི་སྨན་བཅོས་རྩ་འཛུགས་ཆ་ཤས་ཤིག་ད་དུང་ཡང་ལྷག་
འདུག་ལ། འཕྲོད་བསྟེན་པུའུ་ཡི་ནན་བསྐུལ་འོག་ནས་གསོ་རིག་སློབ
གྲྭ་ཡང་གནས་ཡོད། རེའེ་ཞེ་ཨམ་གཞི་རྒྱུ་ཡི་འཕྲོ་གཏོང་དབུགས་
གཟུགས་ཀྱི་ཡོང་ཁུངས་རྒྱུན་ཆད་མེད་པར་མ་ཟད་གཞི་ཁྱོན་སྔར་
ལས་ཀྱང་ཆེ་རུ་ཕྱིན་འདུག ཡིན་ཡང་ལས་ཀ་འདི་དམག་འཁྲུག་
བཞག་མཚམས་ནས་ཕཱ་སི་ཋིརི་དངོས་བཤེར་ཁང་གི་འགན་འཛིན་
འབུམ་རམས་པ་རཱེ་གྷེའི་ལག་ཏུ་བཞག་ནས། ཁོང་གིས་འགན་ཁུར་
བཞིན་ཡོད། རྗེས་སུ་ལས་ཀ་འདི་རྒྱལ་ཡོངས་རང་བཞིན་གྱི་རེའེ་ཌྷཱེ་
ཨམ་གཞི་རྒྱུ་སྤྱད་ནས་ནད་དཔྱད་བྱེད་པའི་ལས་ཀར་གྱུར།
དམག་འཁྲུག་མཇུག་རྫོགས་རྗེས། ལས་ཞུགས་པ་དང་སློབ་མ་
ཚོ་རིམ་གྱིས་ཐོན་ཞིང་། ངའི་དངོས་བཤེར་ཁང་ལ་འཕོ་འགྱུར་ཆེན་
པོ་ཐེབས་རྗེས། ཞིབ་འཇུག་གི་ལས་ཀ་སླར་ཡང་སྔར་བཞིན་དུ་རྒྱུན་
བསྲིངས། འོན་ཀྱང་ང་ཚོའི་རྒྱལ་ཁབ་ལ་དཔལ་འབྱོར་གྱི་དཀའ་ཁག་
འཕྲད་བཞིན་ཡོད་རྐྱེན། སྔར་གྱི་རཱེ་བ་ལྟར་དུ་འཕེལ་རྒྱས་འགྲོ་དགོས་
པའང་ལས་སླ་བོ་ཞིག་གཏན་ནས་མ་རེད། ང་རང་ལ་མཚོན་ན། ཆེས
གལ་ཆེ་ཤོས་ནི་མྱུར་མོར་སྒེར་ཚུགས་ཀྱིས་རེའེ་བཱེ་ཨམ་གཞི་རྒྱུ་བེད་
སྤྱད་ནས་ནད་དཔྱད་བྱེད་པའི་སྨན་ཁང་ཞིག་འཛུགས་རྒྱུ་དེ་ཡིན་ལ།
ཧྥ་རན་སི་ནས་ཁུའུ་རཱེ་གསོ་ཐབས་ཟེར་གྱི་འདུག ད་དུང་ཕ་རཱེ་སི་གྲོང་
ཁྱེར་གྱི་ཉེ་འདབས་སུ་ཚོད་ལྟའི་ཡན་ལག་ཁང་ཞིག་ཀྱང་འཛུགས
དགོས་བསམ། རྒྱུ་མཚན་ནི་གཏེར་རྡོ་ཚད་མེད་ལ་བརྟག་དཔྱད་ཐུབ་
པའི་རྐྱེན་གྱིས་སོ། །དེ་མཚུངས་སུ་འགྲོ་བ་མིའི་རིགས་ཀྱི་འཕྲོ་གཏོང་
རང་བཞིན་ཅན་གྱི་གཞི་རྒྱུ་ལ་གསར་རྟོགས་འབྱུང་བའི་ཆེད་དུ་ཡང་
ཡིན།
ད་ནི་ང་ལོ་ན་གཞོན་པ་དེ་འདྲ་མིན་པས། ནུས་ཤུགས་ཡང་སྔོན་
དང་གཏན་ནས་བསྡུར་ཐབས་མེད། ངས་རྒྱུན་པར་འདང་རྒྱག་རྒྱུ་ནི།
སྲིད་གཞུང་གིས་ངའི་དངོས་བཤེར་ཁང་ལ་རོགས་བྱེད་བཞིན་མཆིས་
ཤིང་། མི་སྒེར་གྱི་ཞལ་འདེབས་ཆ་རཱེ་ཡང་རྒྱུན་པར་ཐོན་བཞིན་ཡོད་
མོད། འོན་ཀྱང་ངས་རྗེས་རབས་པ་ལ་རེའེ་ཞཱི་ཨམ་གཞི་རྒྱུ་ཞིབ་འཇུག་
གི་སློབ་གླིང་ཞིག་འཛུགས་ཐུབ་པའི་གདེང་ཚོད་དང་ངའི་ཁྱོ་གའི་ཞལ་
ཆེམས་མངོན་འགྱུར་བྱས་ནས་མིའི་རིགས་ལ་བདེ་སྐྱིད་བསྐྲུན་ཐུབ
མིན་མི་ཤེས།
སྟབས་ལེགས་པ་ཞིག་ལ། ༡༩༢༡ལོར་ང་ལ་རིན་ཐང་གཞལ་དུ་
མེད་པའི་རོགས་སྐྱོར་ཞིག་ཐོབ་སྟེ། ཨ་རིའི་དགེ་ཕན་གྱི་ལྷག་བསམ་
དང་ལྡན་པའི་བུད་མེད་དེ། ལྕམ་མོ་མིར་ལཱོ་ནས་མོ་རང་གི་རྒྱལ་ཁབ་
ནས་བུད་མེད་ཡོངས་རྫོགས་ལ་ཞལ་འདེབས་ཀྱི་སྐུལ་མ་བྱས་ཏེ། ངའི་
མིང་བཏགས་པའི་ཐེབས་རྩ་ཚོགས་པ་ཞིག་གསར་དུ་བཙུགས། མོས་
མ་རྩ་དེ་བཀོལ་ནས་རེའེ་རྗེ་ཨམ་གཞི་རྒྱུ་ཁེ་གང་ཉོས་ཏེ་ང་ལ་ཞིབ་
འཇུག་གི་མཐུན་རྐྱེན་དུ་གནང་། མིར་ལཱོ་ལྕམ་མོས་ད་དུང་ངེད་མ་བུ་
གསུམ་ཨ་རི་ལ་སྤྲོ་འཆམ་དུ་མགྲོན་འབོད་བྱས། དེ་མིན་ཕོ་བྲང་དཀར་
པོ་ནས་ཨ་རིའི་སྲིད་འཛིན་གྱིས་སྐུ་དངོས་སུ་ང་ལ་ལེགས་སྐྱེས་དང་
གཟེངས་རྟགས་གནང་བར་བཤད།
ཞལ་འདེབས་ཀྱི་བྱ་འགུལ་ནི་ཨ་རིའི་རྒྱལ་ཡོངས་ཀྱི་ཁྱབ་ཁོངས་
ནས་སྤེལ་ཞིང་། ཞལ་འདེབས་དངུལ་གྲངས་ནི་ཞལ་འདེབས་པ་རང་
ངོས་ནས་ཐག་གཅོད་བཞིན་ཡོད། ཨ་རིའི་བུད་མེད་དག་གིས་བདག་
ལ་བཅངས་པའི་ལྷག་བསམ་ནི་བཀའ་དྲིན་ཆེན་པོར་བརྩི་བཞིན་
ཡོད། དེ་བས།ཟླ༥བའི་ཟླ་སྟོད་ལ། ཕ་རཱེ་སི་གླུ་གར་གླིང་གིས་ངེད་མ་བུ
གསུམ་ལ་ཨ་རིའི་ཕེབས་སྐྱེལ་གྱི་ཚོགས་ཆེན་འཚོགས་ཚར་རྗེས། ང
ཚོ་མཚོ་གྲུར་བསྡད་དེ་ཨ་རིའི་གྲོང་ཁྱེར་ནུའུ་པཱོར་ཁི་ལ་ཆས་པ་ཡིན།
ཨ་རི་ནས་བསྡད་པའི་ཟླ་བ་འགའ་ཤས་དེའི་གནས་ཚུལ་ད་ལྟའི་
བར་གསལ་ལྷང་ལྷང་དུ་ཡིད་ལ་བཟུང་ཡོད། ཕོ་བྲང་དཀར་པོར་སྤེལ་
བའི་མཛད་སྒོའི་སྟེང་ཙུང་ཐུང་ཧ་ཅང་སྤྲོ་སེམས་འཁོལ་བའི་ངང་ནས་
ཟོལ་མེད་ཀྱི་གཏམ་བཤད་གནང་། དེ་ནས་ང་སློབ་གྲྭ་ཆེ་ཁག་དང་སློབ་
གླིང་ལ་ལྟ་སྐོར་དུ་ཕེབས་སྐབས། གནས་དེའི་དགེ་སློབ་ཚོས་སྤྲོ་སེམས་
མཚོན་པའི་དགའ་བསུ་ཚད་མེད་གནང་། ད་དུང་སློབ་གླིང་མི་ཉུང་
བས་ང་ལ་མཚན་སྙན་ནམ་ཤེས་ཡོན་གྱི་མིང་བཏགས་བསྩལ། སྐབས་
དེར་ངས་ཇི་ལྟར་བཀའ་དྲིན་ཞུ་དགོས་མ་ཤེས། མང་ཚོགས་ཀྱི་ཚོགས་
འདུའི་ཐོག མི་མང་བོ་ཞིག་གིས་ངའི་ཕྱོགས་སུ་ལག་པ་བསྲིངས་ཏེ། ང་
ལ་བརྟེན་འབྲེལ་ཞུས་སོང་། དེ་དག་ཡོད་ཚད་ངའི་སེམས་སུ་དམ་པོར་
བཟུང་ཡོད།
ད་དུང་ནཱའེ་ཨ་གྷི་ར་རྦབ་ཆུ་དང་གྲོག་རོང་ཆེན་མོ་ལ་མཇལ་
བའི་གོ་སྐབས་ཐོབ་ཅིང་། རང་བྱུང་ཁམས་ཆེན་མོའི་རླབས་ཆེན་གྱི་
བཟོ་བཀོད་ལ་ངས་བསྔགས་བརྗོད་ཀྱི་མེ་ཏོག་ཡང་ཡང་གཏོར།
ཡིད་ཕམ་པ་ཞིག་ནི། ངའི་གཟུགས་པོ་མི་བདེ་བའི་དབང་གིས་
འཆར་གཞི་ཡོད་ཚད་འགྲུབ་མ་ཐུབ་ནའང་། ད་ཐེངས་ཀྱི་ཡུལ་སྐོར་
འདིས་ང་ལ་བློ་བསྐྱེད་ཆེན་པོ་ཐེབས་བྱུང་ལ། ཤེས་བྱའང་མང་བོ་
ཞིག་སྦྱོང་ཐུབ་བྱུང་། གོ་སྐབས་རིན་བྲལ་འདིའི་རྐྱེན་གྱིས། ངའི་བུ་
མོ་གཉིས་ཀྱིས་བསམ་ཡུལ་ལས་འདས་པའི་གུང་གསེང་ལེགས་པོ་
ཞིག་རོལ་ཐུབ་བྱུང་ལ། ད་དུང་རང་ཉིད་ཀྱི་ཨ་མའི་ཞིབ་འཇུག་ལ་འདི
ལྟར་གཟེངས་བསྟོད་དང་བརྩི་བཀུར་བྱེད་བཞིན་པ་མཐོང་རྗེས། ཁོང་
གཉིས་ལ་ཡང་སྤོབས་པ་ཆེན་པོ་བསྐྱེད། ཟླ༦པའི་ཟླ་མཇུག་ལ་སླེབས་
རྗེས། ང་ཚོ་ཡུའུ་རོབ་ཀྱི་སྐམ་ས་ཆེན་མོར་ལོག་གྲབས་བྱེད་དགོས་
ལ༑ ལྕམ་མོ་མིར་ལཱོ་གཙོས་གྲོགས་པོ་མང་བོར་ཁ་བྲལ་སྐབས། ཀུན་
ནས་འབྲལ་མི་ཕོད་པ་འདུག་ལ། ད་ནི་ཚེ་འདིར་སླར་ཡང་མཇལ་བའི་
བསྐལ་བ་ཡོད་མེད་སུས་ཀྱང་བརྗོད་མི་ཤེས་པས་སོ། །
ཚོད་ལྟ་ཁང་དུ་ལོག་རྗེས། ཨ་རིའི་གྲོགས་པོ་དག་གིས་གནང་བའི་
རེའེ་ཌྷཱེ་ཨམ་གཞི་རྒྱུ་གཞི་རྒྱུ་ཁེ་གཅིག་ཡོད་རྐྱེན། ཞིབ་འཇུག་གི་ལས་
ཀ་ལ་ཕན་པ་ཆེན་པོ་བྱུང་ཞིང་། རྒྱལ་ཁབ་གཉིས་ཀྱི་བར་གྱི་བརྩེ་བས་
ཀྱང་ངེད་ཅག་ལ་སྙིང་སྟོབས་དང་སྤོབས་པ་ཚད་མེད་བསྐྱེད། འོན་ཀྱང་
དཔལ་འབྱོར་གྱི་དཀའ་ཁག་གིས་སླར་ཡང་ང་ཚོའི་དམིགས་འབེན་
ལ་བར་ཆད་བྱེད་ཀྱིན་འདུག ང་ཚོར་དཔལ་འབྱོར་གྱི་དཀའ་ངལ་རཱེ་
རཱེ་འཕྲད་ནས་ཞིབ་འཇུག་གི་ལས་ཀ་མཚམས་མི་འཇོག་ཀ་མེད་བྱུང་
དུས། ངས་རྟག་པར་ཚན་རིག་པ་ཞིག་གིས་རང་གི་གསར་རྟོགས་ཀྱི་
འབྲས་བུ་ལ་ཇི་ལྟ་བུའི་འདུ་ཤེས་བཟུང་ན་འགྲིག་གམ་སྙམ་པའི་དྲི་བ་
ཟབ་མོ་འདི་ལ་འདང་བརྒྱབ་པ་ཡིན།
ང་དང་ངའི་ཁྱོ་ག་གཉིས་ཀྱིས་ནམ་ཡིན་རུང་ངེད་གཉིས་ཀྱི་ཚན་
རིག་ཞིབ་འཇུག་གི་འབྲས་བུ་ལས་ཁེ་ཕན་གཞན་ཞིག་ལེན་པར་མི་
འདོད། དེ་བས་དང་ཐོག་ནས་བཟུང་ངེད་གཉིས་ཀྱིས་སྦ་གསང་མེད་
པར་རེའེ་ཌྷཱེ་ཨམ་གཞི་རྒྱུ་བསྡུ་ལེན་དང་གསོག་འཇོག་བྱེད་ཐབས་ཚང་
མ་སྤྱི་ཚོགས་སྟེང་དུ་བསྒྲགས། ཞིབ་འཇུག་གི་འབྲས་བུ་དེ་ལ་ཚོང་ལས་
ཁེ་དབང་རཱེ་ཞུ་ཞུས་མེད་པ་དང་། རེའེ་ཌྷཱེ་ཨམ་གཞི་རྒྱུ་བསྡུ་ལེན་བྱེད་
ཐབས་དེ་བཟོ་ལས་སྟེང་དུ་སྤྱད་ནས་ཡོང་འབབ་འབོར་ཆེན་བླངས་
ཡོད་པའི་ཁེ་ལས་པ་དེ་དག་གཏུག་བཤེར་ཡང་བརྒྱབ་མ་མྱོང་། རེའེ་ཌྷཱེ་
ཨམ་གཞི་རྒྱུ་བསྡུ་ལེན་དང་གསོག་འཇོག་བྱ་ཐབས་དེའི་གོ་རིམ་རྙོག་
འཛིང་ཆེན་པོ་ལྡན། དེ་འདྲ་ཡིན་རུང་ངེད་གཉིས་ཀྱི་བློ་ཐག་རྦད་ཆོད་
ཀྱིས་སྤྱི་ཚོགས་སྟེང་དུ་གོ་རིམ་དེ་ཚོ་བཀྲམས་པ་ཡིན། ཡང་ཕྱོགས་
གཅིག་ནས་བསམ་ན་ངེད་གཉིས་ཀྱིས་ཞིབ་འཇུག་གི་སྡོམ་ཚིག་ཐོབ་
མ་ཐག་རེའེ་ཌྷཱེ་ཨམ་གཞི་རྒྱུ་བསྡུ་ལེན་དང་གསོག་འཇོག་བྱ་ཐབས་དེ་
སྤྱི་ཚོགས་སྟེང་དུ་བསྒྲགས་པའི་རྐྱེན་གྱིས་རེའེ་བྷེ་ཨམ་གཞི་རྒྱུ་བཟོ་
ལས་སྟེང་ནས་མགྱོགས་མྱུར་སྒོས་བཟོ་སྐྲུན་དང་ལེན་བྱེད་ཐུབ་སོང་
ད་ལྟ་ཡིན་ནའང་། རེའེ་ཌྷཱེ་ཨམ་གཞི་རྒྱུ་བཟོ་ཐབས་ལ་ངེད་གཉིས་
ཀྱི་དང་ཐོག་གི་ཚོད་ལྟ་བྱེད་ཐབས་དང་བྱ་རིམ་རྣམས་བེད་སྤྱོད་བཞིན་
མཆིས། ད་ལྟ་བསྡུ་དུས་གཏེར་རྡོ་ལ་ཐག་གཅོད་བྱ་ཐབས་དང་འཕྲོ་
གཏོང་ཅན་གྱི་ཤེལ་གཟུགས་བསྡུ་ལེན་བྱ་ཐབས་དེ་དག་ངེད་གཉིས་
ཀྱིས་སྔོན་ལ་ཚོད་ལྟ་ཁང་ནས་བཀོལ་སྤྱོད་བྱས་མྱོང་བའི་ཐབས་ཤེས
དེ་དག་ཡིན། མི་འདྲ་བ་ནི་ད་ལྟའི་བཟོ་གྲྭའི་ནང་གི་བསྡུ་ལེན་དང་
གསོག་འཇོག་སྒྲིག་ཆས་ཐམས་ཅད་སྔར་དང་བསྡུར་ན་ལེགས་བཅོས་
མང་བོ་བྱས་ཡོད།
ང་དང་ཕཱེར་གཉིས་ཀྱིས་སྔོན་ཆད་བསྡུ་ལེན་དང་གསོག་འཇོག་
བྱས་པའི་རེའེ་ཌྷཱེ་ཨམ་གཞི་རྒྱུ་ཧྲིལ་བོ་ང་ཚོའི་ཚོད་ལྟ་ཁང་ལ་སྦྱིན་པ་
བཏང་།
རང་བྱུང་གཏེར་ཁའི་ནང་དུ་རེའེ་ཌྷཱེ་ཨམ་གཞི་རྒྱུ་ཡི་གྲངས་
ཚད་ཧ་ཅང་ཉུང་བས་དེའི་རིན་གོང་ཧ་ཅང་མཐོ། རེའེ་ཌྷཱེ་ཨམ་གཞི་
རྒྱུ་སྨན་བཅོས་ཀྱི་སྟེང་དུ་བཀོལ་ན་ཕན་པ་སྣ་མང་ལྡན་པས་རེའེ་སྟེ་
མ་གཞི་རྒྱུ་བཟོ་ལས་ཀྱིས་ཁེ་ཕན་མང་བོ་བླངས་བྱུང་། ངེད་གཉིས་
ཀྱི་ཞིབ་འཇུག་གི་འབྲས་བུ་དེ་ལས་ཐོབ་པའི་ཁེ་ཕན་དང་ལེན་མ་བྱས་
པར་རེའེ་ཌྷཱེ་ཨམ་གཞི་རྒྱུ་སྤྱི་ཚོགས་ཡོངས་ནས་སྤྱོད་ཐུབ་ན་སྙམ་ནས་
ལག་རྩལ་དང་ཞིབ་འཇུག་གི་སྡོམ་ཚིག་ཐམས་ཅད་སྤྱི་ཚོགས་སྟེང་དུ
སྤེལ། གལ་སྲིད་དུས་སྐབས་དེར་ངེད་གཉིས་ཀྱིས་ལག་རྩལ་དེ་དག་ཁེ་
ལས་སྟེང་དུ་བེད་སྤྱོད་བཏང་ཡོད་རྒྱུ་ན་ངེད་གཉིས་ཀ་ཚེ་ལས་འདས་
སོང་ནའང་བུ་རབས་ཚ་རྒྱུད་ཀྱི་རྒྱུ་ནོར་ལོངས་སྤྱོད་ཕྱོགས་ལ་འདང་
རྒྱག་མེད། རྗེས་སུ་ངའི་གྲོགས་པོ་སྐོར་ཞིག་གིས་ང་ལ་གལ་སྲིད་དེའི་
དུས་རེའེ་རྗེ་ཨམ་གཞི་རྒྱུ་ལ་ཁེ་དབང་རཱེ་ཞུ་བྱས་ཡོད་རྒྱུ་ན་ད་ལྟ་ཁེ་
དབང་དེ་ལ་བརྟེན་ནས་སྒྲིག་ཆས་བཟང་ཞིང་དོ་དམ་ལེགས་པའི་རེའེ་
རྗེ་ཨམ་གཞི་རྒྱུ་ཆེད་དམིགས་ཚོད་ལྟ་ཁང་ཞིག་འཛུགས་ཐུབ་ཡོད་རྒྱུ་
རེད་ཅེས་བཤད་མྱོང་། དེ་ཡང་དོན་དངོས་ཤིག་རེད། ཚོད་ལྟ་ཁང་ཆ་
ཚང་ཞིག་མེད་པའི་རྐྱེན་གྱིས་ཞིབ་འཇུག་གི་བྱ་བ་ལ་དཀའ་ལས་མི་
ཉུང་བ་བཟོས་སོང་། འོན་ཀྱང་དེ་འདྲ་ཡིན་རུང་ངས་ནམ་ཡིན་རུང་
དང་ཐོག་གི་ང་དང་ངའི་ཁྱོ་ག་གཉིས་ཀྱི་སྤྱོད་པ་དང་ཐག་གཅོད་བདེན་
པ་ཡིན་བསམ་ཀྱིན་འདུག
མིའི་རིགས་ལ་རང་ཉིད་ཀྱི་ཁེ་ཕན་ལ་དམིགས་ནས་བྱ་དངོས་
གང་ལའང་བརྩོན་ལེན་བྱེད་མཁན་དགོས་པ་དེ་ནི་གདོན་མི་ཟ་བ་
རེད། མི་དེ་ཚོས་བྱ་བ་ལ་འབད་པ་བྱས་ནས་རང་ཉིད་ཀྱི་དགོས་མཁོ་
སྐོང་བ་དེ་མིའི་རིགས་སྤྱིའི་ཁེ་ཕན་ལ་འགལ་མེད། འོན་ཀྱང་མིའི
རིགས་ལ་ཕུགས་བསམ་རང་ལུགས་པའི་ལྟ་གྲུབ་འཛིན་མཁན་ཡང་
དགོས། མི་དེ་ཚོས་སྒེར་སེམས་མེད་པར་སྤྱི་བྱིངས་ཀྱི་ཁེ་ཕན་བསམ་
པ་དང་རང་གི་ཁེ་ཕན་ཙག་ཙིག་དེ་ལ་དོ་སྣང་བྱ་མི་འདོད་པ་དང་བྱེད་
པའི་ཁོམ་ལོངས་མེད་པ་རེད། ཕུགས་བསམ་རང་ལུགས་ཀྱི་ལྟ་གྲུབ་
འཛིན་པའི་མི་དེ་ཚོར་དངོས་རྫས་ཀྱི་དགོས་མཁོ་མེད་པས་དངོས་རྫས་
ཀྱི་ལོངས་སྤྱོད་ལ་རེག་པའི་གོ་སྐབས་ཉག་ཕྲ་བ་རེད། འོན་ཀྱང་ངས་
བསམ་ན་སྤྱི་ཚོགས་འཐུས་ཚང་ཅན་ཞིག་ཡིན་ན་ཕུགས་བསམ་རང་
ལུགས་ཀྱི་ལྟ་གྲུབ་བཟུང་ཡོད་པའི་མི་རླབས་ཆེན་འདི་ཚོ་མེད་དུ་མི་
རུང་བས་ཞིབ་འཇུག་གི་ཆ་རྐྱེན་དང་མ་དངུལ། ད་དུང་མི་སྒེར་གྱི་སྤྱིར་
བཏང་གི་འཚོ་བའི་ཟས་གོས་སོགས་ལ་རམ་འདེགས་བྱེད་དགོས་སྙམ།
དེ་ལྟར་བྱས་ན་ད་གཟོད་ཁོ་ཚོས་སེམས་ཁྲལ་དང་དོགས་པ་ཅི་ཡང་
མེད་པར་རང་གི་ཚན་རིག་ཞིབ་འཇུག་གི་བྱ་བཞག་རླབས་ཆེན་འདི་
ལ་བློ་གཅིག་སེམས་གཅིག་གིས་ཞུགས་ཆོག་པ་ཡིན་ནོ།། །།

ལེའུ་བཞི་བ། ཨ་རི་ལ་བསྐྱོད་པ།

ཨ་རི་ནས་ང་ལ་བསུ་མ་རྒྱ་ཆེན་པོ་བྱས་བྱུང་། དེ་བས་ངས་ལྷག་
བསམ་ཅན་གྱི་གྲོགས་པོ་མང་བོ་ངོ་ཤེས་སོང་། དུས་ད་ལྟ་ཡིན་ནའང་།
ངས་ཁོ་ཚོའི་བརྩེ་བ་ཟབ་མོ་དེ་ལ་བཀའ་དྲིན་ཇི་ལྟར་ཞུ་དགོས་པ་མི་ཤེས།
ཐེངས་འདིར་ང་རང་སྤྲོ་སེམས་འཁོར་བའི་ངང་ཨ་རི་ལ་བསྐྱོད་
ཐུབ་པ་བྱུང་བ་ནི་ཨ་རི་ན་གཏོང་ཕོད་ཆེ་ཞེས་གྲགས་པའི་ལྕམ་མོ་
མིར་ལཱོ་ལགས་ཀྱིས་གདན་འདྲེན་ཞུས་པ་ཡིན། ལྕམ་མོ་མིར་ལཱོ་ཡིས་
སྐབས་དེར་སྙན་གྲགས་གང་སར་ཁྱབ་པའི་དུས་དེབ་སྨྲ་བ་པོའི་སྤྱི་
ཁྱབ་རྩོམ་སྒྲིག་པའི་འགན་བཞེས་ཡོད། མོས་ཨ་རིའི་བུད་མེད་ལྷན་
ཚོགས་དང་མཉམ་འབྲེལ་བྱས་ནས་སྤྱི་ཚོགས་ལ་ཞལ་འདེབས་བསྡུས་
པ་བརྒྱུད་ང་ལ་རེའེ་བྷེ་ཨམ་གཞི་རྒྱུ་ཁེ་གཅིག་སྦྱིན་པ་གཏོང་རྒྱུའི་
འཆར་གཞི་འཐེན་ཡོད་པ་རེད། ཟླ་འགའི་རྗེས་སུ་ཞལ་འདེབས་ཀྱི་མ་
དངུལ་བསྡུ་ཐུབ་སོང་བས་ལྕམ་མོ་མིར་ལཱོ་ཡིས་རེའེ་ཞེ་ཨམ་གཞི་རྒྱུ་
ཁེ་གཅིག་པོ་དེ་ང་ལ་སྤྲོད་ཕྱིར་ང་རང་ཨ་རི་ལ་གདན་དྲངས་པ་ཡིན།
ལེགས་སྐྱེས་འདི་ཨ་རིའི་བུད་མེད་རྣམས་ཀྱིས་ཕུལ་བ་ཡིན་པས་
ང་ལ་མཚོན་ན་དོན་སྙིང་ཆེན་པོ་ལྡན། ཐོག་མར་མོ་རང་ཚོས་མ་
དངུལ་ཞལ་འདེབས་ལྷན་ཚོགས་ཤིག་བཙུགས་པ་ཡིན་ལ་དེའི་ཚོགས་
མི་ཐམས་ཅད་ནི་སྐབས་དེར་ཨ་རི་ན་སྙན་གྲགས་ཆེ་བའི་ཚན་རིག་
པ་དང་བུད་མེད་རྩ་འཛུགས་མགོ་ཁྲིད་ཀྱི་འགན་བཞེས་ཡོད་པའི་མི་
སྣ་ཏག་ཏག་རེད། མོ་རང་ཚོས་མ་དངུལ་འབོར་ཆེན་བསྡུས་རྗེས་ཨ་
རིའི་བུད་མེད་ལྷན་རྒྱས་ལ་ཞལ་འདེབས་སུ་ཕུལ། བྱེད་སྒོ་འདི་ལ་བུད་
མེད་རྩ་འཛུགས་གང་མང་གི་རྒྱབ་སྐྱོར་ཐོབ་པ་དང་སློབ་ཆེན་ཁག་གི་
སློབ་མའི་རྩ་འཛུགས་མང་བོས་ཞལ་འདེབས་བྱེད་སྒོ་འདི་ལ་ནུས་པ་
གལ་ཆེན་བཏོན། ནུས་པ་གལ་ཆེན་འདོན་མཁན་གྱི་མི་དེ་ཚོའི་ནང་
དུ་སྔོན་ཆད་གཞི་རྒྱུའི་གསོ་ཐབས་ལ་བསྟེན་ནས་སྲོག་ཉེན་ལས་ཐར
སོང་བ་ཡང་མང་བོ་མཆིས། བྱེད་སྒོ་ལ་ཞུགས་མཁན་གྱི་མི་སྣ་ཇེ་མང་
ཇེ་མང་ཡིན་པས་ངའི་མིང་བཏགས་ནས་བཙུགས་པའི་མི་རཱེ་ཁུའུ་རཱེ་
ཐེབས་རྩ་ཞེས་པ་དེ་ལེགས་འགྲུབ་ཆེན་པོ་བྱུང་ནས་སྤྱི་སྡོམ་ཨ་སྒོར་
ཁྲི་བཅུ་ལྷག་འདུས་སོང་། མོ་རང་ཚོས་གྲངས་འབོར་ཆེ་བའི་མ་དངུལ
དེ་བེད་སྤྱད་ནས་རེའེ་བྷེ་ཨམ་གཞི་རྒྱུ་ཁེ་གཅིག་ཉོས་རྗེས་ཨ་རིའི་ཕོ་
བྲང་དཀར་པོ་ནས་མཛད་སྒོ་སྤེལ་ཏེ་ཨ་རིའི་སྲིད་འཛིན་ཧར་དྷེན་
ལགས་ཀྱིས་དངོས་སུ་ང་ལ་སྤྲད་པ་ཡིན།
ལྷན་ཚོགས་དེས་ང་ཚོ་མ་བུ་གསུམ་པོ་ཟླ༥བའི་ཟླ་དཀྱིལ་དུ་ཨ་རི་
ལ་ཕེབས་པར་གདན་ཞུ་ཞུས། དེའི་དུས་སུ་སློབ་ཆེན་ལ་གུང་གསེང་
བྱིན་མེད་ནའང་། ཕ་རཱེ་སི་སློབ་ཆེན་གྱིས་ང་ལ་དམིགས་བསལ་བྱིན་
ནས་ཨ་རིར་ལེགས་སྐྱེས་ལེན་དུ་བགྲོད་པར་ཆོག་མཆན་གནང་།
ལམ་བར་གྱི་གནས་ཚུལ་ཅི་བྱུང་ཐམས་ཅད་ལ་གདན་ཞུའི་ལས་
ཁུངས་ཀྱིས་གྲ་སྒྲིག་གང་ལེགས་བྱས་ཡོད་པས་སེམས་ཁྲལ་བྱེད་
དགོས་ས་ཅི་ཡང་མི་འདུག ལྕམ་མོ་མིར་ལཱོ་ལགས་ཆེད་དུ་ཧྥ་རན་སི་
ནས་ང་དང་མཉམ་དུ་ཨ་རིར་བསྐྱོད་པ་ཡིན། དེའི་དུས་ཧྥ་རན་སིའི་
ཀུན་གསལ་དུས་དེབ་ཁང་གིས་ཟླ༤བའི་ཚེས༨ཉིན་གྲོང་ཁྱེར་གྱི་རེའེ་
ཨམ་གཞི་རྒྱུ་ཚོད་ལྟ་ཁང་གི་མི་སྣ་ཡོངས་ལ་རྟེན་འབྲེལ་ཞུ་བའི་
མཛད་སྒོ་ཞིག་འཚོགས་པ་དེ་ལའང་ལྕམ་མོ་མིར་ལཱོ་གདན་ཞུ་བྱས།
མཛད་སྒོའི་སྟེང་དུ་འགོ་འཛིན་པས་ཨ་རིའི་བུད་མེད་ལྷན་རྒྱས་ཀྱི
བརྩེ་བ་ཟབ་མོ་དང་རྒྱབ་སྐྱོར་མི་དམན་པ་དེ་ལ་བཀའ་དྲིན་ཚད་མེད་
ཞུས།
ཟླ༥བའི་ཚེས༤ཉིན། ང་ཚོ་ཚང་མ་གྲུ་ཁ་ཤཱའེར་བྷོར་གྷི་ནས་ཨ་
ལེམ་ཕེ་ཁི་རྟགས་ཅན་གྱི་གྲུ་གཟིངས་ལ་བསྡད་ནས་གྲོང་ཁྱེར་ནུའུ་
ཡཱོར་ཁི་ལ་ཐད་བསྐྱོད་བྱས་པ་ཡིན།
ལྷན་ཚོགས་ཀྱིས་ང་ལ་སྔོན་དུ་ཞལ་འདེབས་མཛད་སྒོ་སོགས་
བྱེད་སྒོ་སྣ་ཚོགས་བཀོད་སྒྲིག་བྱས་ཡོད།བྱ་བ་མང་དྲགས་པས་རཱེ་ཞིག
ང་རང་སྐྲག་སྣང་གིས་ཁེངས། མོ་རང་ཚོས་བཤད་རྒྱུར། ང་རང་ཕོ་བྲང་
དཀར་པོའི་མཛད་སྒོར་ཞུགས་དགོས་པར་མ་ཟད་ད་དུང་གྲོང་ཁྱེར་
འགའི་དགའ་བསུའི་བྱེད་སྒོ་ལའང་ཞུགས་དགོས་པ་དང་སློབ་ཆེན་
མང་བོ་ནས་བསྡུས་པའི་མཛད་སྒོ་ལ་ཡང་ཞུགས་དགོས་ཞེས་བཤད་
པ་དང་། མོ་རང་ཆོས་ཆེད་དུ་བསྒྲུབས་པའི་མཛད་སྒོ་འདི་དག་གི་གྲས་
ནས་ང་ལ་གཟེངས་རྟགས་འབུལ་རྒྱུ་ཡིན་ཞེས་བཤད། སློབ་ཆེན་འདི་
དག་དང་སློབ་གླིང་འདི་དག་ཕལ་ཆེར་ཞལ་འདེབས་འབུལ་མཁན་གྱི་
བསྟི་གནས་ལྟ་བུ་ཡིན།
ཨ་རིའི་མི་ལ་གསོན་ཤུགས་རྒྱས་ཡོད་པ་དང་བྱ་བ་སྒྲུབ་ན་ལས་
ཕྱོད་ཧ་ཅང་མཐོ། སྒྲུབ་བཞིན་པའི་མཛད་སྒོ་ལ་རྣམ་གྲངས་མང་
ཞིང་གཞི་ཁྱོན་ཆེ། དེར་མ་ཟད་རྒྱལ་ཁབ་དེ་ཆེ་དྲགས་སོང་བས་མི་
རྣམས་ཐག་རིང་བོར་འགྲོ་རྒྱུ་ལ་གོམས་ཡོད། དེ་ཕྱིར་མོ་རང་ཚོས་ང་
རང་ལམ་ཐག་འདི་འདྲ་རིང་བོ་ཞིག་ལ་བསྐྱོད་པར་གོམས་མེད་པ་དེ་
ཚོར་བཞིན་མེད་པ་འདྲ། འོན་ཀྱང་ལམ་བར་ནས་མོ་རང་ཚོས་ང་ལ་
བདག་སྐྱོང་གང་ལེགས་བྱས་བྱུང་བས་ངས་དཀའ་ལས་དང་སུན་སྣང་
སོགས་ཅི་ཡང་མྱོང་མ་དགོས། ཨ་རིས་ང་ལ་བསུ་མ་རྒྱ་ཆེན་བྱས་བྱུང་
ལ་ངས་ལྷག་བསམ་ཅན་གྱི་གྲོགས་མང་བོ་ངོ་ཤེས་བྱུང་། དུས་ད་ལྟ་
ཡིན་ནའང་། ངས་ཁོ་ཚོའི་བརྩེ་བ་ཟབ་མོ་དེ་ལ་བཀའ་དྲིན་ཇི་ལྟར་ཞུ་
དགོས་པ་མི་ཤེས།
གྲུ་གཟིངས་ནུའུ་པཱོར་ཁི་གྲུ་ཁ་ལ་བདེ་ལེགས་ངང་ཐོན་དུས་ངས་
བརྗིད་ཆགས་ལྡན་པའི་གྲུ་ཁ་དེ་ན་གྲངས་ཀྱིས་མི་ལོངས་པའི་སློབ
མ་ཆེ་འབྲིང་ཆུང་གསུམ་དང་ཕོའོ་ལན་བྷི་རྒྱལ་ཁབ་ཀྱི་འཐུས་ཚབ་
ཚོགས་པས་ང་ཚོ་སླེབས་པར་སྒུག་བསྡད་ཡོད་པ་མཐོང་། མེ་ཏོག་མང་
བོ་ངའི་ལག་ཏུ་འབྱོར་སོང་ལ་གྲོང་ཁྱེར་ནང་དུ་ཐོན་རྗེས་ང་ལ་སྡོད་
ཁང་ལྷིང་འཇགས་ཤིག་བཀོད་སྒྲིག་བྱས་འདུག་པས་དེ་ནས་ངལ་གསོ་
བྱས་པ་ཡིན།
ཉིན་གཉིས་པར་ལྕམ་མོ་ཁཱ་ནེར་ཁེ་ལགས་ཀྱིས་ཁོང་གི་བརྗིད་
ཉམས་ལྡན་པའི་ཁང་བའི་ནང་ནས་ང་ལ་གསོལ་སྟོན་བཤམས་
ཞིང་། གསོལ་སྟོན་དེའི་སྟེང་ནས་ངས་ཞལ་འདེབས་འབུལ་མཁན་གྱི་
མི་མང་བོ་ངོ་ཤེས་སོང་། ལྕམ་མོ་ཁཱར་ནེ་གྷེའེ་ཚང་གི་ཁང་བ་འགའ་
ཞིག་གི་ནང་དུ་ཁོའི་ཁྱོ་ག་སྐུ་ཞབས་ཨན་ཊོ་ཁཱར་ནེ་བྷཱའེ་ལགས་ཀྱིས་
ཤུལ་བཞག་དངོས་པོ་མང་བོ་ཉར་ཚགས་བྱས་ཡོད། སྐུ་ཞབས་ཁཱ་ནེར་
ཁེ་ལགས་ཀྱི་ཀུན་ཕན་གྱི་བྱ་བཞག་གང་མང་ལ་ཧྥ་རན་སི་ནའང་
སྙན་གྲགས་ཆེན་པོ་རྒྱས་ཡོད།ཉིན་གསུམ་པ་ནས་བཟུང་། ང་ཚོས་སི་
མེ་ཐི་བུད་མེད་སློབ་གྲྭ་དང་ཝ་ས་བུད་མེད་སློབ་གླིང་དུ་འཚམས་འདྲི་
བྱས་ནས་ཉིན་འགའ་འགོར་སོང་། སློབ་གྲྭ་དེའི་རིགས་ལ་གྲོང་ཁྱེར་
ནཱུའུ་ཡློར་ཁི་ནས་མེ་འཁོར་ལ་བསྡད་ནས་སོང་ན་ཆུ་ཚོད་འགའི་ལམ་
ཐག་ཡོད། རྗེས་སུ་ང་ཚོ་བྷི་རཱའེན་མཱོར་བུ་མོའི་སློབ་གྲྭ་དང་ཝཱའེ་ལི་ཟི་
ལེ་སློབ་ཆེན་སོགས་སུ་བྱིན། ལམ་བར་ནས་ཡང་སློབ་གྲྭ་གཞན་པ་
འགའ་ལ་འཚམས་འདྲི་རུ་བྱིན་པ་ཡིན།
བུད་མེད་སློབ་གླིང་དང་སློབ་ཆེན་འདི་ཚོས་ཨ་རིའི་མི་ཡི་འཚོ་
བ་དང་རིག་གནས་བླ་ལྷག་ཏུ་མཚོན་ཐུབ། འཚམས་འདྲིའི་དུས་ཡུན་
ཐུང་བའི་དབང་གིས་རགས་རིམ་ཙམ་མ་གཏོགས་མཐོང་མ་ཐུབ་པས་
ཨ་རིའི་སློབ་གསོ་སོགས་ལ་བློ་གཟུ་བོའི་དཔྱད་པ་བརྗོད་མི་ནུས། འོན་
ཀྱང་ཡུན་ཐུང་གི་འཚམས་འདྲི་བྱས་པ་བརྒྱུད་ནས་ངས་ཧྥ་རན་སི་
དང་ཨ་རི་གཉིས་ཀྱི་བུ་ཕྲུག་སྐྱོང་ཐབས་དང་སློབ་གསོ་གཏོང་སྟངས་
ལ་ཁྱད་པར་དང་ཧེ་བག་ཆེ་བ་དེ་ཚོར་བྱུང་། དེའི་ནང་ནས་ཀྱང་ང་
ལ་ཆགས་ཟབ་མོ་བཞག་ཡོད་པ་གཉིས་ཡོད་དེ། གཅིག་ནི་ཨ
རིའི་སློབ་གསོས་སློབ་མའི་ལུས་རྩལ་སྦྱོང་བརྡར་ལ་དོ་སྣང་ཆེན་པོ་
བྱེད་ཀྱིན་ཡོད་པ་དང་བདེ་ཐང་དང་ལུས་སྦྱོང་སོགས་གཙིགས་ཆེན་
དུ་བཟུང་ཡོད། གཉིས་ནི་ཨ་རིའི་སློབ་མ་ལ་རང་ཉིད་ཀྱི་སྒེར་ཚུགས་
མངོན་འགྱུར་བྱེད་རྒྱུ་དང་རང་ཉིད་ཀྱིས་བསམ་གཞིགས་གཏོང་བའི་
གོ་སྐབས་དང་རང་དབང་མང་བོ་ཡོད་ལ། སློབ་མའི་རྩ་འཛུགས་གང་
མང་བཙུགས་ནས་དེ་ལ་རམ་འདེགས་བྱེད་ཀྱིན་ཡོད།
སློབ་ཆེན་སོ་སོའི་བཟོ་བཀོད་ལ་ཁྱད་ཆོས་དང་བརྗིད་ཉམས་ལྡན།
སློབ་གྲྭ་དེ་དག་ཕལ་ཆེར་ས་སྟོང་ལུང་སྟོང་དུ་བཙུགས་ཡོད་པ་དང་
སློབ་ཁྲིད་ཐོག་ཁང་གི་བར་ཐག་ཅུང་རིང་།ཐོག་ཁང་སོ་སོའི་ཁྱད་ཆོས་
མི་འདྲ་བ་དང་བར་གསེབ་ན་ནགས་ཚལ་ཡོད་པ་དང་ཁོད་ཡངས་ཀྱི་
རྩྭ་ཐང་ཡང་བསྐྲུན་ཡོད། དཔེར་ན་སི་མེ་ཐི་བུད་མེད་སློབ་གླིང་དེ་ལྷིང་
འཇགས་ཀྱི་གཙང་བོ་ཞིག་གི་འགྲམ་རྒྱུད་ན་ཆགས་ཡོད། སློབ་གྲྭའི་
སྒྲིག་ཆས་ཡོད་དོ་ཅོག་སྟབས་བདེ་ཞིང་དྲི་མས་མ་གོས། ཁྲུས་ཆས་
ཆ་ཚང་ཞིང་དྲོ་གྲང་སྙོམས་པར་བཅོས་ཆོག ཉལ་ཁང་གཙང་ཞིང་
གྲ་འགྲིག་ལ་གསལ་ཆ་ཆེ། ད་དུང་ཆེད་དུ་མཉམ་མཛོམས་བྱེད་སའི་
ཚོམས་ཆེན་ཞིག་བསྐྲུན་ཡོད། ལུས་རྩལ་སྒྲིག་ཆས་ཀྱི་ཕྱོགས་ལ་དེ་
བས་ཀྱང་འཐུས་ཚང་ཞིང་སྤུས་ཀ་དག སློབ་མ་རང་གི་འདོད་བློ་ལྟར་
ལུས་རྩལ་སྣ་ཚོགས་སྦྱངས་ཆོག་པ་དང་སྒྲིག་ཆས་དེ་དག་བེད་སྤྱད་
ཆོག གྲུག་ལྒང་། དྲྭ་ལྒང་། དབྱུག་ལྒང༌། ཆུ་རྐྱལ་རྣམ་གྲངས། རྟ་བཞོན་
པའི་རྣམ་གྲངས་སོགས་རང་དབང་གིས་བདམས་ཆོག སློབ་གྲྭ་ན་
ཆེད་དུ་སྨན་ཁང་བཀོད་སྒྲིག་བྱས་ཡོད་པ་དང་སློབ་མའི་བདེ་ཐང་ལ་
དོ་སྣང་བྱས་པ་ཧ་ཅང་བཟང་། ཨ་རིའི་ཁྱིམ་བདག་མང་བོས་གྲོང་ཁྱེར་
ཆེན་པོའི་ཁོར་ཡུག་ནང་སློབ་གསོ་ལེགས་པོ་ཞིག་ཐོབ་རྒྱུར་ཧ་ཅང་
དཀའ་བར་འདོད། ཞིང་གྲོང་དུ་བཙུགས་ཡོད་པའི་སློབ་གྲྭའི་ནང་ནས་
སློབ་སྦྱོང་བྱས་ན་མཁའ་དབུགས་དྭངས་མོ་ཡོད་པས་ལུས་ཕུང་ལ་
ཕན་པ་ཡོད་པར་མ་ཟད། ལྷིང་འཇགས་ཀྱི་ཁོར་ཡུག་གིས་ཁོ་རང་ཚོས་
བློ་སེམས་རྩེ་གཅིག་གིས་སློབ་སྦྱོང་བྱེད་པར་རམ་འདེགས་བྱེད་ཐུབ།
སློབ་གླིང་སོ་སོར་ན་གཞོན་བུད་མེད་འགའ་རཱེ་སློབ་གླིང་སྤྱིའི་
སློབ་མའི་གྲས་ནས་འདེམ་ཤོག་འཕངས་ནས་སློབ་མའི་དོ་དམ་ཚོགས་
པ་བཙུགས་ཡོད་ལ། ཚོགས་པ་དེས་སློབ་མ་ཚོའི་སློབ་རའི་སྒྲིག་ལམ་
གཏན་ཁེལ་བྱེད་ཆོག་པ་དང་གསར་བྱུང་གི་གནས་ཚུལ་སོགས་ལ་
ཐག་གཅོད་དང་སྒྲིག་ལམ་གཏན་ཁེལ་བྱེད་ཆོག དེར་མ་ཟད་སློབ་མ་
དང་སློབ་གྲྭ་གཉིས་ལ་འབྲེལ་བ་བྱས་ནས་ཞབས་ཞུ་སྣ་ཚོགས་སྒྲུབ་
བཞིན་ཡོད། དཔེར་ན་རང་རེའི་སློབ་གླིང་གི་དུས་དེབ་བཀོད་སྒྲིག་
བྱེད་པ་དང་སློབ་གླིང་ནང་ཁུལ་ལ་ཟློས་གར་དང་འཁྲབ་གཞུང་གཏན་
འཁེལ་བྱེད་པ་སོགས་ཀྱི་རིག་གནས་འཚོ་བ་དང་འབྲེལ་བའི་བྱ་བ་
མང་བོ་སྒྲུབ་བཞིན་ཡོད། ང་མོ་རང་ཚོའི་ཟློས་གར་ལ་སྤྲོ་བ་ཆེན་པོ་
ལྡན། སློབ་མ་ཚོའི་ཁྱིམ་ཚང་གི་རྒྱབ་ལྗོངས་མི་གཅིག་ནའང་། སློབ་
མའི་ཚོགས་པའི་དང་ཐོག་གི་འོས་མི་བདམ་གསེས་བྱ་རྒྱུ་དང་རྗེས་སུ་
བྱ་བ་སྒྲུབ་རྒྱུའི་སྟེང་ལ་ནན་ཏན་བྱེད་དགོས། དེ་བས་ཁྱིམ་ཚང་ཕྱུག་
པོའི་སློབ་མ་ཡིན་ནའང་འདྲ། བྱ་དགའི་མ་དངུལ་ལ་བརྟེན་ནས་སློབ་
གཉེར་བྱ་ཐུབ་པའི་སློབ་མ་ཡིན་ནའང་འདྲ། སློབ་མའི་ཚོགས་པས་བྱ་
བ་སྒྲུབ་དུས་ཧ་ཅང་འདྲ་མཉམ་དང་དམངས་གཙོ་ཡིན། སློབ་གླིང་གི
ནང་དུ་རྒྱལ་ཁབ་གཞན་པའི་སློབ་མ་ཡང་ཧ་ཅང་མང་། ང་ཧྥ་རན་
སིའི་སློབ་མ་འགའ་ལ་འཕྲད་སོང་ལ་མོ་རང་ཚོས་ང་ལ་སློབ་གྲྭའི་འཚོ་
བ་དང་སློབ་གསོའི་ཕྱོགས་ལ་ཤིན་ཏུ་ཡིད་ཚིམས་ཡོད་ཅེས་ཟེར།
སློབ་གླིང་གི་སློབ་ཡུན་ལོ་བཞི་ལ་གཏན་ཁེལ་བྱས་ཡོད། སློབ་
གཉེར་བྱེད་སྐབས་རྒྱུགས་སྣ་ཆེ་མ་ཆུང་གསུམ་ཧ་ཅང་མང་། ལོ་བཞིའི་
སློབ་ཡུན་རྫོགས་ནས་མུ་མཐུད་དུ་འབུམ་རམས་པའི་བསླབ་གནས་
བླངས་ཆོག ཨ་རིའི་འབུམ་རམས་པའི་བསླབ་གནས་དང་ཧྥ་རན་སིའི་
འབུམ་རམས་པའི་བསླབ་གནས་གཉིས་ཀ་མི་འདྲ་ས་ཅུང་ཟད་ཡོད།
ཨ་རིའི་སློབ་གླིང་ཚང་མར་རང་གི་ཚོད་ལྟ་ཁང་ཡོད་ལ་སྒྲིག་ཆས་
ཐམས་ཅད་འཐུས་ཚང་ཡིན།
སློབ་གླིང་ནང་གི་བུད་མེད་ཐམས་ཅད་ལ་གསོན་ཤུགས་རྫོགས་
ནས་ཡོད། དེ་ནི་ང་ལ་ཐེངས་འདིའི་འཚམས་འདྲིའི་སྐབས་སུ་བཞག་
པའི་བག་ཆགས་ཆེས་ཟབ་མོའི་བྱེ་བྲག་ཅིག་ཡིན། གལ་སྲིད་སློབ
གླིང་ནང་དུ་བསུ་མའི་མཛད་སྒོ་དང་བྱེད་སྒོ་གང་སྤེལ་ཡང་སློབ་མ་
ལྷན་རྒྱས་སྤྲོ་སེམས་ཀྱིས་ཁེངས་ནས་དེར་ཞུགས་ངེས་རེད། ང་རང་མོ་
རང་ཚོའི་སློབ་གྲྭར་འཚམས་འདྲི་ལ་སོང་དུས་མོ་རང་ཚོས་དགའ་བསུ་
ཚད་མེད་བྱས་བྱུང་། ང་ལ་ཆེད་དུ་བསྒྲིགས་པའི་བྱེད་སྒོ་དེ་དག་དམག་
དོན་རང་བཞིན་ཅན་གྱི་སྒྲིག་ལམ་འོག་ཏུ་ཚུད་ཡོད་ནའང་། ཁོ་ཚོས་
ང་རང་ཕེབས་པར་དགའ་བའི་རྣམ་འགྱུར་དེ་དག་དང་། དགའ་སྟོན་
སྟེང་དུ་རང་གིས་བརྩམས་པའི་གཞས་དེ་དག་བླངས་པའི་སྐད་ངག
དེར་མ་ཟད་ང་རང་ས་གང་སར་ཕྱིན་ཡང་མོ་རང་ཚོ་ཕྱོགས་སར་རྒྱུག་
འོང་བའི་རྣམ་པ་དེ་དག་གིས་ང་ལ་སེམས་འགུལ་ཚད་མེད་ཐེབས་སུ་
འཇུགདེ་བས་ངས་ནམ་ཡིན་ཡང་དེ་དག་བརྗེད་ཐབས་མེད།
གྲོང་ཁྱེར་ནུའུ་ཡློར་ཁི་དང་ཝ་ཤེང་ཋིན་ཏྟེ་སེ་ལ་མ་སོང་གོང་ང་ད་
དུང་དགའ་སྟོན་མཛད་སྒོ་ཁ་ཤས་ལ་ཞུགས་དགོས་བྱུང་། རྫས་འགྱུར་
སློབ་ཚོགས་ཀྱི་གུང་ཚིགས་དང་རང་བྱུང་ལོ་རྒྱུས་དངོས་རྫས་བཤམས་
སྟོན་ཁང་དང་གཏེར་རྡོ་སློབ་ཚོགས་ཀྱི་བསུ་མའི་བྱེད་སྒོ་སྤྱི་ཚོགས་
ཚན་རིག་ཞིབ་འཇུག་གླིང་གི་གྲ་སྒྲིག་བྱས་ཡོད་པའི་དགོང་ཇ། ཁཱར་
ནེ་གེའེ་ཚོགས་ཁང་ཆེན་མོའི་ནང་དུ་བུད་མེད་སློབ་གླིང་སོ་སོའི་སློབ་
མའི་འཐུས་ཚབ་དང་སློབ་ཆེན་དགེ་རྒན་རྣམས་ཀྱིས་བསྡུས་པའི་བསུ་
མའི་ཚོགས་ཆེན་ལ་ཞུགས་པ་ཡིན།
གོང་གི་བྱ་འགུལ་གྱི་ཁྲོད་དུ་བུད་མེད་ལྷན་ཚོགས་ཀྱི་འགོ་ཁྲིད་
དང་སྤྱི་ཚོགས་སྟེང་གི་ལས་རིགས་སོ་སོའི་མི་སྣ་གྲགས་ཅན་སོགས་
ཚོགས་ཐོག་ཏུ་ཞུགས་པ་དང་སྤྲོ་སེམས་འཁོལ་བའི་ངང་ནས་གཏམ་
བཤད་སྤེལ། དེར་མ་ཟད་ང་ལ་ཞོར་དུ་གཟེངས་རྟགས་དང་མཚན་སྙན་
སྣ་ཚོགས་གནང་། གཟེངས་རྟགས་དང་མཚན་སྙན་འདི་དག་ལ་བརྩེ་
སེམས་མི་དམན་པ་འཁོར་འདུག་པས་ངས་དེ་ལ་བརྩི་འཇོག་དང་བརྩི་
མཐོང་ཆེན་པོ་བྱེད་ཀྱིན་ཡོད།
རྒྱལ་ཁབ་དང་མི་རིགས་སོ་སོའི་མཛའ་བརྩེ་ནི་མི་རྣམས་ཀྱིས
དུས་རྒྱུན་དུ་གླེང་བར་སྤྲོ་བའི་བརྗོད་གཞིར་འགྱུར་འགྲོ། ཨ་རིའི་སྲིད་
འཛིན་གཞོན་པ་ཁུའུ་ལེ་ལྗི་ལགས་ཀྱི་གཏམ་བཤད་ཁྲོད། ཧྥ་རན་
སིའི་མི་དམངས་དང་ཕོའོ་ལན་ངྷི་མི་དམངས་ཀྱིས་ཨ་རིའི་རྒྱལ་ཁབ་
འཛུགས་པར་རོགས་རམ་མི་དམན་པ་བྱས་སོང་བ་དེ་ལ་ལྷག་བསམ་
ཟོལ་མེད་ངང་བཀའ་དྲིན་ཞུ་བཞིན་ཡོད། དེར་མ་ཟད་རྒྱལ་ཁབ་བར་
གྱི་མཛའ་བརྩེ་དེ་འཁྲུག་ཆེན་ཁྲོད་དུ་ཇེ་ཟབ་ཏུ་སོང་ཞེས་བཤད།
ཟླ༥བའི་ཚེས༢༠ཉིན། ཤེས་ཡོན་བརྗེ་རེས་དང་སྤྱི་ཚོགས་ལག་
ལེན་གཉིས་ཀྱི་མཁའ་དབུགས་སྟུག་པོའི་ཁྲོད་དུ་ཨ་རིའི་སྲིད་གཞུང་
གིས་ང་ལ་ཕོ་བྲང་དཀར་པོ་ནས་གཟབ་རྒྱས་ཀྱི་རྟེན་འབྲེལ་དགའ་
སྟོན་ཞིག་འཚོགས། མཛད་སྒོ་སྟབས་བདེ་ཞིང་ཡུན་ཐུང་མོད་ང་ལ་
སེམས་འགུལ་ཐེབས་སུ་བཅུག་སོང་། མཛད་སྒོ་ཧྲིལ་བོར་ཨ་རིའི་
རང་བཞིན་ཅན་གྱི་དམངས་གཙོའི་ལམ་ལུགས་ཀྱི་ཁྱད་ཆོས་ཀྱིས་
ཁེངས་འདུག སྲིད་འཛིན་ཧར་དྷེན་དང་ཁོའི་ལྕམ་མོ་གཉིས་ཀ་མཛད་
སྒོར་ཕེབས་ཡོད་པ་དང་། དེར་མ་ཟད་མཛད་སྒོ་ལ་ཞུགས་མཁན་གྱི་
མི་སྣའི་གྲས་སུ་ཨ་རིའི་རྒྱལ་སྲིད་ཁང་གི་བློན་ཆེན་དང་ཁྲིམས་ཁང་
མཚོ་ཆེན་མོའི་ཁྲིམས་དཔོན་ཆེན་མོ། མཁའ་དམག་དང་སྐམ་དམག
དམག་བཅས་ཀྱི་དམག་དཔོན་ཆེན་མོ་དག་དང་རྒྱལ་ཁབ་སོ་སོའི་
དོན་གཅོད་ཁང་གི་འཐུས་མི། ད་དུང་གྲོང་ཁྱེར་ཝ་ཤེང་ཋིན་རྦྷེ་སེ་དང་
ས་ཕྱོགས་གཞན་པའི་སྤྱི་ཚོགས་སྟེང་གི་མི་སྣ་གྲགས་ཅན་ཡང་ཚོགས་
ཆེན་སྟེང་དུ་ཞུགས་ཡོད།
མཛད་སྒོ་དངོས་སུ་མགོ་རྩོམ་དུས་ཧྥ་རན་སིའི་ཕོ་ཉ་སྐུ་ཞབས་
ལྡུའུ་ཤེན་ལགས་ཀྱིས་ཤིས་ཚིག་སྟབས་བདེ་ཞིག་གནང་ཞིང་། རྗེས་སུ་
ལྕམ་མོ་མིར་ལཱོ་ལགས་ཀྱིས་ཨ་རིའི་བུད་མེད་ལྷན་ཚོགས་དང་བུད་
མེད་སྤྱི་བྱིངས་ཀྱི་ཚབ་བྱས་ནས་གཏམ་བཤད་སྤེལ། དེའི་གཞུག་ནས་
ཨ་རིའི་སྲིད་འཛིན་ཧར་དྷེན་ལགས་ཀྱིས་གཏམ་བཤད་སྤེལ། སྲིད་
ལྷ་ལྕམ་མི་རཱེ་ཁུའུ་རེའི་མི་ཚེའི་རང་རྣམ།
འཛིན་ལགས་ཀྱིས་བཤད་ཚར་བ་ན་ངས་ཚིག་འགའ་བཤད་ནས་
ཐུགས་རྗེ་ཆེ་ཞུས་པ་ཡིན། དེ་ནས་སྐུ་མགྲོན་ཐམས་ཅད་མཉམ་དུ་
བསྒྲིགས་ནས་ང་ལ་ཕྱག་འཇུ་གནང་། ཆེས་ཐ་མར་ང་ཚོས་མཉམ་པར་
བླངས་ནས་དྲན་རྟེན་དུ་བཞག གོང་གི་བྱ་འགུལ་ཐམས་ཅད་མཛེས་
སྡུག་ལྡན་ཞིང་བརྗིད་ཉམས་ཀྱིས་ཕྱུག་པའི་ཕོ་བྲང་དཀར་པོ་ནས་
འཚོགས་པ་ཡིན་ལ་དེ་ནི་ཟླ༥བའི་ཉི་འོད་རབ་ཏུ་འཇམ་པའི་ཕྱི་དྲོ་ཞིག་
ཡིན། བརྗིད་ཉམས་ཅན་གྱི་ཕོ་བྲང་དཀར་པོ་ཁོད་ཡངས་པའི་སྤང་ཐང་
དུ་ཆགས་ཡོད་ལ་འགྲམ་གྱི་བཟོ་བཀོད་གྲས་ན་ལྷག་ཏུ་འོད་མདངས་
ལྡན་ལ་མཛེས་སྡུག་གིས་ཕྱུགཐེངས་འདིའི་མཛད་སྒོའི་ཁྲོད་དུ་ཨ་རིའི་
སྲིད་འཛིན་གྱིས་རླབས་ཆེ་བའི་ཨ་རིའི་རྒྱལ་ཡོངས་ཀྱི་ཚབ་བྱས་ནས་
ང་ལ་གཟེངས་བསྟོད་མཛད་པ་དེ་ང་ལ་མཚོན་ན་རིན་ཐང་གཞལ་དུ་
མེད་པའི་གཟི་བརྗིད་ཡིན་པས་ངས་དུས་གཏན་དུ་བརྗེད་ཐབས་བྲལ།
གཏམ་བཤད་ཁྲོད་དུ་ཨ་རིའི་སྲིད་འཛིན་གྱིས་ཡང་བསྐྱར་ཨ་
རིའི་མི་དམངས་ཀྱིས་ཧྥ་རན་སིའི་མི་དམངས་དང་ཕོའོ་ལན་བྷིའི་མི
དམངས་ལ་བཀའ་དྲིན་ཞུས་པ་རེད། ནང་དོན་ཕལ་ཆེར་སྲིད་འཛིན་
གཞོན་པའི་བཤད་པ་དང་མཚུངས་ལ། མི་གཅིག་ས་ནི་སྲིད་འཛིན་
གྱིས་ཐད་ཀར་བཀའ་དྲིན་ཞུས་པ་འདིས་རེའེ་རྗེ་ཨམ་གཞི་རྒྱུ་སྦྱིན་
རྒྱུའི་བྱ་འགུལ་ཁྱད་པར་ཅན་གྱི་མཛའ་བརྩེ་ལ་ནང་དོན་གསར་བ་
ཞིག་བསྣན།།
ཨ་རིའི་མི་རིགས་འདི་གཏོང་ཕོད་ཆེ་ལ་མི་དམངས་སྤྱིའི་བདེ་ཐང་
དང་ཁེ་ཕན་ལ་ཕན་པའི་དོན་ཞིག་གི་སྟེང་ལ་དུས་རྒྱུན་དུ་གཟེངས་
བསྟོད་དང་གདེང་འཇོག་མི་དམན་པ་བྱེད། རེའེ་ཌྷཱེ་ཨམ་གཞི་རྒྱུ་
གསར་རྙེད་བྱུང་སོང་བ་དེར་ཨ་རི་རྒྱལ་ཁབ་ནས་ཤུགས་ཆེན་གྱིས་
རྒྱབ་སྐྱོར་དང་སྙིང་རྗེ་ཐོབ་པ་ནི་གཞི་རྒྱུ་གསར་རྙེད་བྱུང་མཁན་གྱི་མི་
དེས་རང་ཉིད་ཀྱི་ཁེ་དབང་སོགས་ཅི་ཡང་མ་བསམ་པར་འགྲོ་བ་མིའི་
རིགས་ཀྱི་སྤྱིའི་ཁེ་ཕན་གྱི་ཆེད་དུ་སྤྱི་ཚོགས་སྟེང་དུ་འགྲེམ་སྤེལ་བྱས་
པས་རེད། དེ་ནི་ཚན་རིག་ཞིབ་འཇུག་གི་རིན་ཐང་ལྡན་པ་དང་གསོ་
རིག་ནད་དཔྱད་སྟེང་དུ་སྤྱོད་ཐུབ་པ་ཙམ་གྱིས་ག་ལ་ཡིན། རང་ཉིད་
ཀྱི་ཁེ་ཕན་ཆུང་ངུ་དེ་བསྐྱུར་ནས་སྤྱི་ལ་ཕན་པའི་དངོས་རྫས་འདི་བསྡུ་
ཐབས་དེ་མ་གསང་པར་སྤྱི་ཚོགས་སྟེང་དུ་བཀྲམས་པ་དེར་ཨ་རིའི་མི་
དམངས་ཀྱིས་ཐེངས་འདིའི་ཞལ་འདེབས་བྱ་འགུལ་འདི་ལ་རྒྱབ་སྐྱོར་
མི་དམན་པ་ཐོབ། ཨ་རིའི་ཚན་རིག་པའི་སྡེ་ཡིས་ཧྥ་རན་སིའི་ཚན་
རིག་པའི་རླབས་ཆེན་སྤྱོད་བཟང་དང་ཞུམ་མེད་ཀྱི་སྙིང་སྟོབས་འདི་ལ་
ལྷག་བསམ་རྣམ་དག་གིས་ཡི་རངས་བྱས་ཡོད་པ་མཚོན།
ང་ལ་གནང་བའི་རེའེ་ཌྷཱེ་ཨམ་གཞི་རྒྱུ་དེའི་བདེ་འཇགས་ལ་
དམིགས་ནས་ཉིན་དེར་དགའ་སྟོན་སྟེང་དུ་ཁྱེར་ཡོང་མེད། ཨ་རིའི་སྲིད་
འཛིན་གྱིས་ང་ལ་གསེར་གྱི་ལྡེ་མིག་ཆུང་ཆུང་ཞིག་སྤྲད་པ་ཡིན་ལ།
ནི་རེའེ་ཌྷཱེ་ཨམ་གཞི་རྒྱུ་འཇོག་སའི་སྒམ་ཆུང་དེའི་ལྡེ་མིག་རེད།
གྲོང་ཁྱེར་ཝ་ཤེང་ཋིན་ཏྟེ་སེ་ནས་མཛད་སྒོ་གཙོ་བོ་དག་ལ་ཞུགས་
ཚར་རྗེས། ད་དུང་གྲོང་ཁྱེར་དེ་ནས་ཉིན་འགར་བསྡད་པ་ཡིན། ཧྥ་རན་
སིའི་དོན་གཅོད་ཁང་དང་ཕོའོ་ལན་ཏྟིའི་དོན་གཅོད་ཁང་གི་བསུ་མའི་
དགའ་སྟོན་ལ་ཕེབས་པ་དང་། རྒྱལ་གཉེར་དངོས་རྫས་བཤམས་སྟོན་
ཁང་གི་བསུ་མའི་དགའ་སྟོན་ལའང་ཞུགས། དེར་མ་ཟད་ཁོམ་སྐབས་
དང་བསྟུན་ནས་ངས་ད་དུང་ཚོད་ལྟ་ཁང་འགའ་ལ་ལྟ་ཞིབ་བྱས་པ་
ཡིན།
གྲོང་ཁྱེར་ཝ་ཤེང་ཋིན་ཌྷ་སེ་ལ་ཁ་བྲལ་རྗེས་སྔ་གཞུག་ཏུ་ཧྥེ་ལི་
ཌྷལ་ཧྥེ་ཡ་དང་། གྲོང་ཁྱེར་ཕེ་ཚི་བྷར་གྷི། གྲོང་ཁྱེར་ཤེ་ཁ་གྷོ། གྲོང་
ཁྱེར་བྷ་ཧྥི་ལཱོ། གྲོང་ཁྱེར་བྷོ་སི་ཋིན། གྲོང་ཁྱེར་ནུའུ་ཧེའེ་ཝིན་བཅས་ལ་
འཚམས་འདྲི་རུ་ཕྱིན་པ་ཡིན་ལ། ཞོར་དུ་ང་རང་ཨ་རིའི་སྐད་གྲགས་
ཅན་གྱི་གྲོག་རོང་ཆེན་མོ་དང་ནཱའེ་ཨ་གྷི་ར་རྦབ་ཆུ་གཉིས་ལ་ལྟ་རུ་
སོང་བ་ཡིན། ཐེངས་འདིའི་ལམ་བར་ནས་ང་ལ་སློབ་ཆེན་མང་བོ་ཞིག་
གི་གདན་ཞུ་ཐོབ། དེར་མ་ཟད་ངས་དེ་དག་གིས་ང་ལ་གནང་བའི་
གཟེངས་རྟགས་དང་མཚན་སྙན་བླངས་པ་ཡིན། སློབ་ཆེན་དེ་དག་ནི་
ཕའེན་སིལ་ཝེའེ་ནེ་ཡ་གཙུག་ལག་སློབ་ཆེན། ཕེ་ཚི་བྷར་གྷི་གཙུག་
ལག་སློབ་ཆེན།ཤེ་ཁ་གྷོ་སློབ་ཆེན། ནུབ་བྱང་སློབ་ཆེན། ཁཱ་ལམ་བྷེའེ་
ཡ་སློབ་ཆེན། ཡེའེལ་གཙུག་ལག་སློབ་ཆེན། ཕའེན་སིལ་ཝེའེ་ནེ་ཡ་
བུད་མེད་གསོ་རིག་སློབ་གླིང་། སི་མེ་ཐི་བུ་མོའི་སློབ་གྲྭ ཝཱའེ་ལི་ཟི་ལེ་
བུད་མེད་སློབ་གླིང་སོགས་རེད། ངས་སློབ་གྲྭ་དེ་དག་གིས་ལྷག་བསམ་
རྣམ་དག་གིས་གདན་འདྲེན་ཞུས་པ་ལ་ཐུགས་རྗེ་ཆེ་ཞུ་བཞིན་ཡོད་
པར་མ་ཟད། ཧཱར་ཝིར་བྷཻ་གཙུག་ལག་སློབ་ཆེན་གྱིས་ཀྱང་ཚོགས་འདུ་
བསྡུས་ནས་ང་ལ་དགའ་བསུ་བྱས་པའི་རྩ་འཛུགས་ཚོགས་པ་དེར་ཡང་
བཀའ་དྲིན་ཞུ་དགོས་ཡོད།
ཨ་རིའི་སློབ་ཆེན་རྣམས་ནས་བསླབ་གནས་སྟེར་བ་དང་གཟེངས་
རྟགས་འབུལ་བའི་མཛད་སྒོ་དག་ཧ་ཅང་རྒྱ་ཆེ་བ་རེད། སྤྱིའི་ཆ་ནས་
བཤད་ན། མཛད་སྒོ་འདི་དག་ལོ་རེའི་མཐར་ཕྱིན་སློབ་མའི་མཛད་སྒོ་
དང་དུས་མཉམ་དུ་འཚོགས་པ་ཡིན་ལ། བསླབ་གནས་ཐོབ་མཁན་ཚོ་
ངེས་པར་དུ་ཞུགས་དགོས་པ་ཡིན་མོད། འོན་ཀྱང་མཐར་ཕྱིན་མཛད་
སྒོའི་དུས་ལ་མ་ཐོན་རུང་སློབ་ཆེན་མང་བོ་ཞིག་གི་སྔོན་གྱི་སྒྲིག་སྲོལ་
གཏོར་ནས་ང་ལ་ཆེད་དུ་བསླབ་གནས་གནང་བའི་མཛད་སྒོ་སྤེལ།
ཨ་རིའི་སློབ་ཆེན་ནང་དུ་འདི་ལྟ་བུའི་བྱེད་སྒོ་དང་མཛད་སྒོ་ཧྥ
རན་སི་དང་བསྡུར་ན་ཧ་ཅང་མང་བོ་གདའ། བྱེད་སྒོ་དེ་དག་ནི་སློབ་
རའི་རིག་གནས་ཀྱི་གྲུབ་ཆ་གཙོ་བོ་ཞིག་ཡིན། ལོ་གཅིག་ལ་ཐེངས་
གཅིག་མ་གཏོགས་མེད་པའི་མཐར་ཕྱིན་མཛད་སྒོ་ནི་དེ་བས་ཀྱང་
གཟབ་ནན་ཡིན། མཐར་ཕྱིན་མཛད་སྒོ་འཚོགས་ཐེངས་རེར། སློབ་
ཆེན་གྱི་སློབ་དཔོན་ཆེན་མོ་དང་དགེ་རྒན་ཚོ། ད་དུང་མཐར་ཕྱིན་སློབ་
མ་ཚོས་བསླབ་གནས་ལྭ་བ་གྱོན་ཞིང་གྲལ་བསྒྲིགས་ནས་སློབ་ཆེན་
ལ་སྐོར་བ་བྱེད་ཅིང་རྗེས་སུ་སློབ་ཆེན་གྱི་ཚོགས་ར་ཆེན་མོ་རུ་འདུས་
ནས་སློབ་གཙོ་ལགས་ཀྱིས་དངོས་གཞི་མཐར་ཕྱིན་དང་ཤེས་རམས་
པ། འབུམ་རམས་པའི་བསླབ་གནས་ཐོབ་པའི་སློབ་མ་རྣམས་ཀྱི་མིང་
བྱང་ཀློག་པ་དང་ཞོར་དུ་རོལ་ཚོགས་ཀྱིས་རོལ་མོའི་རམ་འདེགས་
བྱེད། བྱ་རིམ་འདི་མཇུག་བསྒྲིལ་རྗེས། དུས་རྒྱུན་དུ་སློབ་གླིང་ཁག་གི་
མི་སྣ་གྲགས་ཅན་དང་སྤྱི་ཚོགས་སྟེང་གི་མི་སྣ་མཚན་སྙན་ཅན་དག་
བོས་ཡོང་ནས་གཏམ་བཤད་སྤེལ་དུ་འཇུག གཏམ་བཤད་ཀྱི་ནང་
དོན་གཙོ་བོ་ནི་སློབ་གསོའི་ཕུགས་བསམ་དང་མིའི་རིགས་ལ་ཕན་
འདོགས་པའི་ལྷག་བསམ་བཅས་ལ་བསྟོད་བསྔགས་བྱེད་རྒྱུ་དེ་ཡིན།
མཚམས་མཚམས་སུ་དེའི་གསེང་ལ་ཨ་རིའི་ཁྱད་ཆོས་ལྡན་པའི་ཁ་
མཚར་སོགས་བསྣན་ཡོད་པས་མཛད་སྒོ་འདི་དག་ལ་ཞུགས་ཙ་ན་
མི་ལ་སེམས་འགུལ་ཐེབས་སུ་འཇུག སློབ་གྲོགས་གསར་རྙིང་བར་ལ་
འབྲེལ་བ་འཛུགས་རྒྱུ་དང་མཐར་ཕྱིན་སློབ་མ་བར་གྱི་བརྩེ་བ་ཇེ་ཟབ་
ཏུ་གཏོང་བར་མཛད་སྒོ་འདི་དག་གིས་ནུས་པ་གལ་ཆེན་འདོན་ཐུབ།
ཨ་རིའི་སློབ་ཆེན་ཁག་གི་མཛད་སྒོ་འདི་ལ་ཧ་ཅང་གཞལ་དཀའ་བའི་
རིན་ཐང་ལྡན། རྒྱུ་མཚན་ནི་རྒྱལ་ཁབ་འདིའི་སློབ་ཆེན་ཕལ་ཆེར་མི་
སྒེར་གྱིས་མ་དངུལ་བཏང་བ་དང་རོགས་རམ་བྱས་ནས་བཙུགས་པ་
རེད། འོན་ཀྱང་ཉེ་བའི་ལོ་འགའི་རིང་ད་གཟོད་ཁུལ་སོ་སོས་རང་རང་
གི་ཁུལ་གྱིས་གཉེར་བའི་སློབ་ཆེན་བཙུགས་བྱུང་།
ཡེའེལ་གཙུག་ལག་སློབ་ཆེན་ནས་ང་ལ་ཕ་རཱེ་སི་སློབ་ཆེན་གྱི་སྐུ་
ཚབ་བྱས་ནས་སློབ་གྲྭ་དེའི་སྐབས་བཅུ་བཞི་བའི་སློབ་གཙོ་ཨེན་ལྗིལ་
ལགས་ཀྱི་འགན་བཞེས་མཛད་སྒོ་ལ་ཞུགས་པའི་སྐལ་བ་ཐོབ། ཤེ་ཁ་
གྷོ་སློབ་ཆེན(TheCollegeOfPhysicians)ནས་ང་རང་ཨ་རིའི་མཚན་
ཉིད་རིག་པའི་སློབ་ཚོགས་དང་གསོ་རིག་སློབ་ཚོགས་ཀྱི་ཚོགས་འདུ་
ལ་ཞུགས་པ་ཡིན། ཤེ་ཁ་གྷོ་སློབ་ཆེན་ནས་ང་ཨ་རིའི་རྫས་འགྱུར་ལྷན་
ཚོགས་ཀྱི་ལོ་གཅིག་ལ་ཐེངས་གཅིག་རེར་འཚོག་པའི་ཚོགས་ཆེན་
ལ་ཞུགས་པ་ཡིན། དེར་མ་ཟད་ཚོགས་ཐོག་ནས་རྫས་འགྱུར་རིག་པ་
བ་ཡོངས་ལ་རེའེ་ལྟེ་ཨམ་གཞི་རྒྱུ་སྐོར་གྱི་སྙན་ཞུ་ཕུལ་བ་དང་གཏམ་
བཤད་སྤེལ་བ་ཡིན། ཚོགས་ཆེན་འདི་དག་ལ་ཕེབས་སྐབས་ཁོ་ཚོས་ང་
ལ་གཟེངས་རྟགས་རིན་ཐང་གཞལ་དུ་མེད་པ་གསུམ་གནང་བྱུང་།
དག་ནི་ལྗོན་སི་ཁ་ཋི་བྱ་དགའ་དང་། བྷེན་ལྗི་མན་ཧྥི་རན་ཁི་ལེན་བྱ་
དགའ། ད་དུང་ཝེལ་འར་ཏྟི་གྷེབ་ཟི་བྱ་དགའ་སོགས་གནང་བ་རེད།
ཨ་རིའི་བུད་མེད་མཉམ་འབྲེལ་ལྷན་ཚོགས་ཀྱིས་ད་དུང་ང་ལ་
ཆེད་དུ་བསུ་མའི་བྱེད་སྒོ་རྒྱ་ཆེན་ཞིག་འཚོགས་པ་དེ་ལ་ཨ་རིའི་སྤྱི་
ཚོགས་ཡོངས་ནས་དགའ་བསུ་ཆེན་པོ་ཐོབ། ངས་སྔོན་ནས་བཤད་
པ་ཇི་བཞིན། གྲོང་ཁྱེར་ནུའུ་ཡློར་ཁི་ནས་སློབ་ཆེན་ཁག་གི་བུད
མེད་ཡོངས་ཀྱིས་ཁཱར་ནེ་བྷེའེ་ཚོགས་ཆེན་ནས་ང་ལ་བསུ་མའི་བྱེད་
སྒོ་སྤེལ་བ་དང་། གྲོང་ཁྱེར་ཤེ་ཁ་གྷོ་ནས་ཕོའོ་ལན་བྷི་བུད་མེད་ལྷན་
ཚོགས་ཀྱིས་ང་ལ་དེ་དང་ཆ་འདྲ་བའི་བསུ་མའི་བྱེད་སྒོ་སྤེལ་མྱོང་།
གྲོང་ཁྱེར་ཕེ་ཚི་བྷར་གྷི་ནས་སྤྱི་ཚོགས་ལས་རིགས་སོ་སོའི་བུད་མེད་
མཉམ་འབྲེལ་ལྷན་ཚོགས་ཀྱིས་ང་ལ་ཁཱར་ནེ་གེའེ་ཞིབ་འཇུག་གླིང་
ནས་ཚོགས་འདུའི་རྣམ་པ་ལྟར་དུ་དགའ་བསུ་བྱས། གྲོང་ཁྱེར་བྷ་ཧྥི་ལཱོ་
ནས་ཁན་ནཱ་ཌྷ་སློབ་ཆེན་གྱི་བུད་མེད་རྣམས་ཀྱིས་ང་ལ་སྣེ་ལེན་བྱེད་
པར་རྩ་འཛུགས་བྱས་པ་སོགས་ལས་ཀ་མང་བོ་གཉེར། གོང་གི་བཤད་
ཟིན་པའི་བྱེད་སྒོ་དང་ཚོགས་ཆེན་སྤེལ་ཐེངས་རེར་ངས་སེམས་ཀྱི་
གཏིང་ནས་མོ་རང་ཚོས་ང་ལ་བཅིངས་པའི་ཟོལ་མེད་ཀྱི་ལྷག་བསམ་
དེ་མཐོང་ཐུབ། མོ་རང་ཚོས་མ་འོངས་པར་བུད་མེད་རྣམས་ཀྱི་ལས
རིགས་སོ་སོ་དང་སྒོས་སུ་ཚན་རིག་ཞིབ་འཇུག་གི་གོ་རིམ་ཁྲོད་ནས་
ལག་རྗེས་མི་དམན་པ་འཇོག་ཐུབ་པ་དང་འགྲོ་བ་མིའི་སྤྱིའི་ཁེ་ཕན་ལ་
ནུས་པ་གལ་ཆེན་འདོན་ཐུབ་པར་ཡིད་ཆེས་དམ་པོ་བཅངས་ཡོད།
དེ་བས་ཀྱང་ང་ལ་བློ་སྐྱེད་ཆེན་པོ་ཞིག་བྱིན་པ་ནི་ཨ་རིའི་རྒྱལ་
ཁབ་ནས་བུད་མེད་ཚོས་རང་རང་གི་ཕུགས་འདུན་ལ་བརྩོན་ལེན་བྱེད་
འདོད་པའི་རཱེ་འདུན་དང་ངེས་པར་དུ་འཛོམས་དགོས་པའི་ཆ་རྐྱེན་དེ་
ཚོ་ལ་སྐྱེས་པ་རྣམས་ཀྱིས་ངོ་རྒོལ་གཏན་ནས་གནང་གིན་མེད། ངས་
མཐོང་ཐོས་ལྟར་ན། སྐྱེས་པ་རྣམས་ཀྱིས་བུད་མེད་ཀྱི་རཱེ་འདུན་འདི་ལྟ་
བུ་ལ་འོས་ཤིང་འཚམ་པའི་རྒྱབ་སྐྱོར་དང་རམ་འདེགས་བྱེད་བཞིན་
ཡོད།།
ཨ་རིའི་བུད་མེད་ལྷན་ཚོགས་ཀྱི་ལྟ་རྟོག་དང་ཐེར་འདོན་གྱིས་སྤྱི་
ཚོགས་ཀྱི་ལས་དོན་སྤེལ་བཞིན་ཡོད་ལ། སློབ་གསོའི་བྱ་གཞག་དང་
འཕྲོད་བསྟེན་གྱི་བྱ་གཞག ད་དུང་ལས་ཀ་བ་རྣམས་ཀྱི་གླ་ཕོགས་དང་
ཐོབ་ཐང་སོགས་ཀྱི་ཕྱོགས་སོ་སོ་ལ་ལྷག་པར་དུ་གཙིགས་ཆེན་བྱེད་
བཞིན་ཡོད། སྤྱི་ཚོགས་ཀྱི་ལས་དོན་སྤེལ་བའི་བྱ་གཞག་དེ་ལ་འཕེལ་
རྒྱས་ཆེན་པོ་བྱུང་ཡོད། དེར་མ་ཟད། ཀུན་ཕན་རོགས་སྐྱོར་སོགས་ཀྱི
ལས་དོན་ལ་ཡང་བུད་མེད་རྣམས་ཀྱིས་ཐུགས་ཁུར་ཆེན་པོ་གནང་
ཡོད་ལ་དེ་ལ་མ་དངུལ་གྱི་རོགས་རམ་ཆེན་པོ་ཐོབ། ལྕམ་མོ་མེ་ལི་ནེ་
ལགས་ཀྱིས་ད་དུང་སྤྱི་ཚོགས་སྟེང་ནས་མ་དངུལ་ཞལ་འདེབས་བསྡུས་
ནས་རེའེ་ཌྷཱེ་ཨམ་གཞི་རྒྱུ་ཉོ་ཐུབ་སོང་བ་དེ་ཡང་ཨ་རིའི་བུད་མེད་
ལྷན་ཚོགས་ཀྱིས་ནུས་ཤུགས་ཆེན་པོ་བཏོན་ཡོད་པས་རེད། གྲལ་རིམ་
སོ་སོའི་བུད་མེད་རྣམས་ཀྱིས་སྤྲོ་སེམས་འཁོལ་བའི་དགའ་བསུ་བྱས་
མཐར་རེའེ་ཌྷཱེ་ཨམ་གཞི་རྒྱུ་ཉོ་བྱེད་ཀྱི་མ་དངུལ་འདང་སོང་།
ཐེངས་འདིར་ཨ་རི་ལ་བསྐྱོད་པའི་ཁྲོད་ང་རང་ཆེས་ཡིད་ཕངས་
པ་ཞིག་ནི་ཚན་རིག་ཚོད་ལྟ་ཁང་དང་ཞིབ་འཇུག་གླིང་སོ་སོར་ལྟ་སྐོར་
དུ་འགྲོ་རྒྱུའི་དུས་ཚོད་མ་བྱུང་བ་དེ་ཡིན། ཐེངས་འགར་ཚོད་ལྟ་ཁང་སོ་
སོར་ལྟ་སྐོར་དུ་ཕྱིན་པ་དེ་ང་ལ་མཚོན་ན་ཧ་ཅང་བརྗེད་དཀའ། ཚོད་
ལྟ་ཁང་དེ་དག་གི་སྒྲིག་ཆས་སྤུས་ཀ་བཟང་ཞིང་འཐུས་ཚང་ཡིན་པས་
དེ་ལས་ཨ་རིའི་མི་དམངས་ཀྱིས་ཚན་རིག་གཙིགས་ཆེན་དུ་བཟུང་
ཡོད་པ་དང་ཚན་རིག་གི་བྱ་གཞག་འཕེལ་རྒྱས་སུ་གཏོང་བར་རཱེ་བ་
ཟབ་མོ་བཅངས་ཡོད་པ་ཤེས་ཐུབ། ས་ཆ་མང་ཤོས་ན་ཚོད་ལྟ་ཁང་མང་
བོ་གསར་བཞེངས་བྱེད་ཀྱིན་ཡོད་ལ་སྔར་ཡོད་ཀྱི་ཚོད་ལྟ་ཁང་རྙིང
བ་དེ་ཚོའི་ནང་ནའང་སྒྲིག་ཆས་གསར་བ་གསར་རྐྱང་ཏག་ཏག་སྒྲིག
ཡོད། ཚོད་ལྟ་ཁང་གི་ཆགས་གནས་ཐམས་ཅད་ཧ་ཅང་ཁོད་ཡངས་
ཡིན་པས་ཧྥ་རན་སིའི་ཚོད་ལྟ་ཁང་དང་ཚོད་ལྟ་ཁང་དེ་ལ་གཏན་ནས་
བསྡུར་ས་མེད། ཨ་རིའི་རྒྱལ་ཁབ་ཀྱི་ཚོད་ལྟ་ཁང་དང་ཚོད་ལྟ་ཁང་
ཕལ་མོ་ཆེ་མི་སྒེར་གྱིས་མ་དངུལ་བཏང་ནས་བསྐྲུན་པ་དང་ཐེབས་
རྩ་ཚོགས་པ་རྣམས་ཀྱིས་མ་དངུལ་བཏང་ནས་བསྐྲུན་པ་ཡིན། ཨ་
རིའི་རྒྱལ་ཁབ་ན་མི་སྒེར་གྱི་མ་དངུལ་ལ་བརྟེན་ནས་གྲུབ་པའི་རྒྱལ་
ཁབ་ཞིབ་འཇུག་ལྷན་ཚོགས་ཤིག་ཡོད་ལ། ཚོགས་པ་དེ་བཙུགས་པའི་
དམིགས་ཡུལ་ནི་ཚན་རིག་ཞིབ་འཇུག་གི་བྱ་གཞག་འཕེལ་རྒྱས་སུ་
གཏོང་བར་སྐུལ་འདེད་གཏོང་བ་དང་དེ་ལ་མ་དངུལ་མཁོ་སྤྲོད་བྱེད་རྒྱུ་
དེ་རེད། དེར་མ་ཟད་ཚོགས་པ་དེ་ལ་བརྟེན་ནས་ཚན་རིག་ཞིབ་འཇུག་
དང་སྤྱི་ཚོགས་བཟོ་ལས་གཉིས་ཀས་མཉམ་ལས་བྱེད་ཐུབ་པའི་འབྲེལ་
བ་དམ་པོ་ཆགས་ཡོད།
ང་ད་དུང་ཨ་རིའི་རྒྱལ་ས་ཝ་ཤེང་ཋིན་ཌྷ་སེ་ན་བཙུགས་ཡོད་
པའི་རྒྱལ་གཉེར་ཚད་གཞི་ཅུས་ལ་ལྟ་སྐོར་དུ་ཕྱིན་པ་ཡིན། དེ་ནི་རྒྱལ་
ཡོངས་རང་བཞིན་ཅན་གྱི་ཚན་རིག་ཚད་འཇལ་དང་དེའི་སྐོར་ལ་ཞིབ་
འཇུག་བྱ་སའི་ལས་ཁུངས་གལ་ཆེན་ཞིག་ཡིན། ཨ་རིའི་བུད་མེད་
ལྷན་ཚོགས་ཀྱིས་ང་ལ་གནང་བའི་རེའེ་ཌྷཱེ་ཨམ་གཞི་རྒྱུ་དེ་ཡང་ས་དེ་
ན་ཤེལ་གྱི་སྦུ་གུ་འགའི་ནང་དུ་བཅུག་ནས་ཉར་ཚགས་དམ་པོ་བྱས་
ཡོད། ལས་ཁུངས་དེའི་ནང་གི་ལས་བྱེད་མི་སྣས་ང་ལ་རོགས་རམ་བྱས་
ནས་རེའེ་ཌྷཱེ་ཨམ་གཞི་རྒྱུ་དེ་ལ་ཚད་འཇལ་བྱས་པ་དང་སྣོད་ཆས་སྤུས་
ཀ་ལེགས་ཤོས་སུ་བཅུག་ནས་ང་ལ་སྤྲད་པར་མ་ཟད། གཞི་རྒྱུ་དེ་བདེ་
ལེགས་ངང་གྲུ་གཟིངས་སུ་སྐྱེལ་བར་རོགས་བྱས།
གྲོང་ཁྱེར་ཝ་ཤེང་ཋིན་ཌྷ་སེ་ནས་ང་ད་དུང་གསར་དུ་བཞེངས་
པའི་ཚོད་ལྟ་ཁང་ཞིག་ལ་ལྟ་སྐོར་དུ་ཕྱིན་པ་ཡིན། ཚོད་ལྟ་ཁང་དེ་ཡིས་
བཤེར་འགྱུར་དབུགས་གཟུགས་ཆིང་དང་བཤེར་འགྱུར་དབུགས་
གཟུགས་ཧེ་གཉིས་བེད་སྤྱད་ནས་འཁྱགས་ཚད་ཀྱི་སྐོར་ལ་ཚོད་ལྟ་བྱེད་
ཀྱིན་ཡོད། ང་རང་ཚོད་ལྟ་ཁང་དེ་དབུ་བརྙེས་མཛད་པ་དང་བེད་སྤྱོད་
ཐོག་མར་གཏོང་དུས་ཀྱི་དཔང་མི་བྱས་པས་ང་རང་གཟི་བརྗིད་ཀྱིས་
ཁེངས་ཡོད།
ཚོད་ལྟ་ཁང་ཁ་ཤས་ལ་ལྟ་སྐོར་བྱེད་དུས་སྙན་གྲགས་ཕྱོགས་སུ་
ཁྱབ་ཅིང་ཞིབ་འཇུག་བྱ་བའི་ཐད་ལ་གྲུབ་འབྲས་མི་དམན་པ་བཞག་
ཡོད་པའི་ཨ་རིའི་ཚན་རིག་པ་འགའ་ལ་ངོ་ཐུག དེ་བས་ང་རང་སེམས་
རབ་ཏུ་སྤྲོ། ཁོ་ཚོར་འགྲོགས་ནས་མཉམ་དུ་ཆུ་ཚོད་འགར་ཁ་བརྡ་བྱས་
པ་དང་བསམ་བློ་བརྗེ་རེས་བྱས་པ་དེ་ནི་ང་ལ་མཚོན་ན་ཐེངས་འདིར་
ཨ་རི་ལ་བསྐྱོད་པའི་གོ་རིམ་ཁྲོད་ཆེས་དགའ་འོས་པའི་འདས་དོན་
ཡིན།
ཨ་རི་ན་རེའེ་བྷེ་ཨམ་གཞི་རྒྱུ་བེད་སྤྱད་ནས་ནད་དཔྱད་བྱས་པའི་
སྨན་ཁང་མི་ཉུང་བ་ཞིག་གདའ། སྨན་ཁང་འདི་རིགས་ཕལ་མོ་ཆེ་ལ་
ཚོད་ལྟ་ཁང་ཟུར་དུ་བསྐྲུན་ཡོད་ལ་ཆེད་དུ་རེའེ་ཌྷཱེ་ཨམ་གཞི་རྒྱུ་ཡི་
འགྱེད་འཕྲོ་དབུགས་གཟུགས་བསྡུ་ལེན་བྱས་ནས་ཤེལ་གྱི་སྦུ་གུའི་ནང་
དུ་དམ་པོར་བཅུག་སྟེ་དགོས་མཁོ་བྱུང་ན་བེད་སྤྱོད་པ་ཡིན། སྨན་ཁང་
འདིའི་རིགས་ན་རེའེ་རྗེ་ཨམ་གཞི་རྒྱུ་མི་ཉུང་བ་ཞིག་ཉར་ཚགས་བྱས་
ཡོད་ལ་སྨན་ཁང་གི་སྒྲིག་ཆས་ཀྱང་ཧ་ཅང་འཐུས་ཚང་ཡིན་པས་ནད་
བཅོས་བྱེད་མཁན་ཡང་ཧ་ཅང་མང་།
ཨ་རི་ནས་སྨན་ཁང་འདི་རིགས་ལ་ལྟ་སྐོར་ཏུ་འགྲོ་སྐབས་ངས་
རང་དབང་མེད་པར་ཧྥ་རན་སིའི་སྨན་ཁང་གི་གནས་བབ་ཡིད་ལ་ཤར་
ཡོང་། མིག་སྔར་ཧྥ་རན་སི་ན་ད་དུང་འདི་འདྲ་བའི་སྒྲིག་ཆས་འཐུས་
ཚང་ཞིང་རེའེ་ཀཻ་ཨམ་གཞི་རྒྱུ་འདི་འདྲ་མང་བོ་ཉར་ཚགས་བྱས་ཡོད་
པའི་རྒྱལ་གཉེར་སྨན་ཁང་གཅིག་ཀྱང་མེད། དེ་བས་རེའེ་ཌྷཱེ་ཨམ་གཞི་
རྒྱུ་སྤྱད་ནས་ནད་བཅོས་བྱེད་པའི་ལག་རྩལ་དེ་དག་ཧྥ་རན་སི་ཨ་རི་ལ་
བསྡུར་ཐབས་བྲལ། གནས་ཚུལ་དེ་ལ་ང་རང་ཡིད་ཕངས་བ་དང་མིག
སྔར་གྱི་མི་འདང་ས་འདི་ཡར་རྒྱས་ཡོང་བར་ངས་སྨོན་ལམ་ཡང་ཡང་
བརྒྱབ།
རེའེ་ཌྷཱེ་ཨམ་གཞི་རྒྱུ་ཡི་བཟོ་ལས་དང་ཐོག་ཧྥ་རན་སི་ནས་མགོ་
བརྩམས་ན་ཡང་ཨ་རི་ནས་མུ་མཐུད་དུ་འཕེལ་རྒྱས་ཆེན་པོ་བྱུང་བ་
ཡིན། དེའི་རྒྱུ་མཚན་ནི་ཨ་རི་ན་གཞི་རྒྱུ་ཡུའུ་མང་བོ་ལྡན་
པའི་གཏེར་ཁ་མང་བོ་ཡོད་པ་དང་དེ་དག་རང་བྱུང་ཁམས་ནས་ལེན་
རྒྱུའང་དེ་འདྲ་ཁག་པོ་མ་ཡིན། གཏེར་ཁ་དེ་དག་གི་གྲངས་ཚད་ཧ་
ཅང་ཆེ་ཕྱིར་དགོས་མཁོ་མང་བོ་སྐོང་ཐུབ། ཐེངས་འདིའི་ཨ་རི་ནས་
གང་སར་ལྟ་སྐོར་ལ་ཕྱིན་པའི་སྐབས་སུ་ང་རང་གཏེར་ཁ་ལེན་སའི་
བཟོ་གྲྭའི་ནང་ལྟ་སྐོར་དུ་ཕྱིན་པ་ཡིན། ང་ཨ་རིའི་རེའེ་ཞེ་ཨམ་གཞི་རྒྱུ་
བསྡུ་སའི་བཟོ་གྲྭ་ཆེས་ཆེ་ཤོས་དེ་ལ་ལྟ་སྐོར་དུ་ཕྱིན་པ་དང་ང་ལ་བག་
ཆགས་ཟབ་མོ་བཞག རེའེ་རྗེ་ཨམ་གཞི་རྒྱུ་བསྡུ་ལེན་བྱས་པའི་བྱ་
བཞག་འདིའི་སྟེང་ནས་གསར་གཏོད་ཀྱི་སྙིང་སྟོབས་ཚོར་བྱུང་ལ་བཟོ་
བ་དེ་དག་གི་བློ་གྲོས་ཀྱི་རྩལ་མངོན་སུམ་དུ་མཐོང་ཐུབ་སོང་། བཟོ་གྲྭ་
དེ་དག་གི་ནང་དུ་བརྙན་ཕབ་ཡོད་པའི་སྤྱིན་ཤོག་མང་བོ་ཉར་ཚགས་
བྱས་ཡོད་ལ་དེ་དག་གི་ནང་དུ་ཁོད་ཡངས་ཀྱི་ཁཱ་ལི་རའེ་བྷོའོ་ཁུལ་གྱི་
བཟོ་གྲྭའི་ལས་བཟོ་བ་རྣམས་ཀྱི་དང་ཐོག་གཏེར་ཁ་སྔོག་འདོན་བྱས་
ཚུལ་དང་ལས་སྣོན་བྱས་ཚུལ་སོགས་རེད། ད་དུང་རེའེ་ཞེ་ཨམ་གཞི
རྒྱུ་བསྡུ་ལེན་བྱ་ཐབས་དེ་དང་ཐོག་ངེད་བཟའ་ཟླ་གཉིས་ཀྱིས་ཚོད་
ལྟ་ཁང་ནས་ལེན་དུས་ཀྱི་ལག་རྩལ་དང་ཐབས་ལམ། ད་དུང་བྱ་རིམ་
སོགས་ཇི་མ་ཇི་བཞིན་བེད་སྤྱོད་གཏོང་བཞིན་ཡོད་ལ་འགྱུར་ལྡོག་
ཆེན་པོ་བྱུང་མེད།
ང་རང་གཞི་རྒྱུ་ལེན་སའི་བཟོ་གྲྭ་འདི་དག་དང་བཟོ་གྲྭ་དེའི་ཟུར་
བཀོད་ཀྱི་ཚོད་ལྟ་ཁང་དུ་ལྟ་སྐོར་ལ་འགྲོ་སྐབས་ཁོ་ཚོས་ང་ལ་དགའ་
བསུ་ཆེན་པོ་བྱས་པ་དང་སྣེ་ལེན་གང་ལེགས་བྱས། གཞི་རྒྱུ་དུའུ་གསར་
མ་བསྡུ་སའི་བཟོ་གྲྭར་ལྟ་སྐོར་དུ་ཕྱིན་སྐབས་ཁོ་ཚོས་ང་ལ་གཞི་རྒྱུ་ཐྭ་
ཉུང་ཤས་ཤིག་ལེགས་སྐྱེས་སུ་ཕྱིན་པ་དང་བཟོ་གྲྭའི་གཉེར་པས་ང་ལ་ད་
དུང་རྗེས་ཕྱོགས་ཀྱི་ཚན་རིག་ཞིབ་འཇུག་སྐོར་ལ་རོགས་རམ་བྱེད་རྒྱུར་
ཁས་བླངས།
ཐེངས་འདིའི་ཨ་རི་ལ་བསྐྱོད་པའི་བག་ཆགས་དང་མཐོང་ཐོས་
ཡོངས་རྫོགས་ཡིག་ཐོག་ཏུ་འགོད་དགོས་ན་ངེས་པར་དུ་ཨ་རིའི་ཡུལ་
སྲོལ་གོམས་གཤིས་སོགས་བརྗོད་དགོས་མོད། འོན་ཀྱང་ཨ་རི་རྒྱལ་
ཁབ་ཀྱི་མངའ་ཁོངས་ཆེ་དྲགས་ཤིང་ཡུལ་སྲོལ་གོམས་གཤིས་སྣ་མང་
ཅན་ཡིན་པས་མཐོང་ཐོས་ཡོངས་རྫོགས་བཤད་རྒྱུ་ནི་དཀའ་མོར་
གདའ།གལ་སྲིད་ང་ལ་སྤྱི་ཁྱབ་ཀྱི་བག་ཆགས་ཤིག་ཤོད་དང་ཞེ་ན། ང་
ལ་བཤད་རྒྱུའི་ཚིག་གཅིག་ཡོད་པ་ནི་ཨ་རི་ན་གཞལ་ཐབས་མེད་པའི་
མ་འོངས་པའི་གོ་སྐབས་དང་རཱེ་བ་མང་བོ་ལྡན། བརྗིད་ཆགས་ཀྱི་ནཱའེ་
ཨ་གྷི་ར་རྦབ་ཆུ་དང་ཁྱད་མཚར་གྱིས་ཕྱུག་པའི་ཁཱ་ལི་རའེ་ཊཱོའོ་གྲོག་
རོང་ཆེན་མོ་སོགས་ཀྱིས་ང་ལ་བརྗེད་ཐབས་བྲལ་བའི་བག་ཆགས་
ཟབ་མོ་བཞག
ཟླ༦པའི་ཚེས༢༨ཉིན། ང་རང་གྲོང་ཁྱེར་ནཱུའུ་ཡཱོར་ཁི་ནས་གྲུ་
གཟིངས་ལ་བསྡད་ནས་ཕྱིར་ཧྥ་རན་སི་ལ་ལོག་པ་ཡིན། ང་རང་ཨ་རི་
ནས་དུས་ཡུན་རིང་བོར་མ་བསྡད་པས་ཨ་རི་དང་ཨ་རིའི་མི་དམངས་
ལ་དཔྱད་བརྗོད་བྱེད་པའི་ཐོབ་ཐང་མི་འདུག འོན་ཀྱང་ངེད་མ་བུ་
གསུམ་པོར་གང་དུ་སོང་ཡང་དཔེ་མེད་ཀྱི་དགའ་བསུ་བྱས་པ་དང་སྣེ་
ལེན་གང་བཟང་གང་ལེགས་བྱས་པ་དེས་ང་རང་སེམས་འགུལ་ཐེབས་
སུ་བཅུག ཟོལ་མེད་ཀྱི་ལྷག་བསམ་དཀར་པོ་འདི་ངས་ཡིག་ཐོག་ཏུ་
འཁོད་མི་ནུས། ང་ཚོར་སྣེ་ལེན་བྱེད་མཁན་གྱི་སྦྱིན་བདག་ཚོས་ང་
ཚོར་རང་ནུས་ཅི་ཡོད་ཀྱིས་ཁྱིམ་ཚང་དང་བཟའ་མི་ལྟ་བུའི་བརྩེ་བ་
གནང་བྱུང་། ཧྥ་རན་སི་ལ་བསྐྱོད་མྱོང་བའི་ཨ་རིའི་མི་དེ་དག་གིས་
ཀྱང་ཧྥ་རན་སིའི་མི་དམངས་ཀྱི་བརྩེ་སེམས་ལ་བསྟོད་བསྔགས་ཀྱི་
མེ་ཏོག་འབུལ་བར་བྱེད། ང་རང་དུས་ཡུན་རིང་བོར་འདི་ལྟ་བུའི་བརྩེ་
སེམས་དང་བྱམས་སྐྱོང་གི་འོག་ནས་འཚོས་པ་ཡིན།
ཕྱིར་ཧྥ་རན་སི་ལ་ཐོན་པ་ན། ཨ་རིའི་བུད་མེད་རྣམས་ཀྱིས་ང་
ལ་གནང་བའི་རིན་ཐང་གཞལ་དུ་མེད་པའི་ལེགས་སྐྱེས་དེར་སེམས་
གཏིང་ནས་བཀའ་དྲིན་ཞུ་བ་མ་གཏོགས། ད་དུང་རླབས་ཆེན་གྱི་རྒྱལ་
ཁབ་འདི་གཉིས་ཀའི་བར་དུ་ཆགས་ཡོད་པའི་བརྩེ་བ་རང་འགྲུབ་དེ་
ལ་དུང་བ་བླ་ལྷག་སྐྱེས། ཧྥ་རན་སི་དང་ཨ་རིའི་མི་དམངས་ཡོངས་
ཀྱིས་རྒྱལ་ཁབ་གཉིས་བར་གྱི་མཛའ་འབྲེལ་དེ་ལ་འབད་འབུངས་ཀྱིས་
བརྟན་སྲུང་བྱས་ན་འགྲོ་བ་མིའི་རིགས་ཀྱི་ཞི་བདེ་ལ་རཱེ་བ་ཚད་མེད་སྐྱེ་
ཐུབ་པ་ཁོ་ཐག་ཡིན་ནོ།། 

ཕྱི་དུམ། ལྷ་ལྕམ་མི་རཱེ་ཁུའུ་རཱེ་ཡི་རྣམ་ཐར།
ཚན་པ་དང་བོ། བརྗོད་དཀའ་བའི་སེམས་གཅོང༌།

དང་ཐོག་ལྷ་ལྕམ་མི་རཱེ་་ཁུའུ་རཱེ་ལ་མོའི་འཇོན་ཐང་དང་མཐུན
པའི་ལས་གནས་སྤྲོད་མཁན་ནི་སི་ཝེ་ཚིར་ལན་ངྷི་རྒྱལ་ཁབ་ཡིན་
མོད། ཁོང་བཟའ་ཟླ་གཉིས་ལ་ཐེངས་དང་པོའི་གཟེངས་རྟགས་དང་
གུས་བཀུར་འབུལ་མཁན་ནི་དབྱིན་ཇིའི་རྒྱལ་ཁབ་ཡིན།
ཁོང་གཉིས་ལ་ཧྥ་རན་སི་རྒྱལ་ཁབ་ཀྱིས་ཚན་རིག་ཞིབ་འཇུག་
གི་བྱ་དགའ་རིགས་འགའ་གནང་མྱོང་། ༡༨༩༥ལོར་སྐུ་ཞབས་ཕེར་
ལགས་ལ་ཕི་ལན་ཋི་བྱ་དགའ་ཐོབ་པ་དང༡༩༠༡ལོར་རཱའེ་ཁ་བྷེའེ་བྱ་
དགའ་ཐོབ། ལྷ་ལྕམ་མི་རཱེ་ཁུའུ་རཱེ་ལ་ནོའོ་བྷིལ་བྱ་དགའ་ཐེངས་གསུམ་
ལ་ཐོབ། འོན་ཀྱང༡༩༠༣ ལོའི་ཟླ༦པར་སྐད་གྲགས་ཅན་གྱི་དབྱིན་ཇིའི་
རྒྱལ་གཉེར་ཚན་རིག་ལྷན་ཚོགས་ཀྱིས་སྐུ་ཞབས་ཕཱེར་ལགས་ལ་རེའེ་
ཨམ་གཞི་རྒྱུ་དང་འབྲེལ་བའི་འཆད་ཁྲིད་ཅིག་སྤེལ་རྒྱུའི་གདན་ཞུ་
ཕུལ་རག་བར་དུ་ཧྥ་རན་སིའི་སྲིད་གཞུང་དང་རྩ་འཛུགས་སོ་སོས་ཁོང
བཟའ་ཟླ་གཉིས་ཀྱི་སྙན་གྲགས་རྒྱས་ཐུབ་པའི་གཟེངས་བསྟོད་ཅི་ཡང་
གནང་མེད། དངོས་ལུགས་རིག་པ་བ་སྐུ་ཞབས་ཕླེ་ཨེར་ལགས་ཀྱིས་
གདན་ཞུ་དང་ལེན་བྱས་པ་དང་ལྷ་ལྕམ་མི་རཱེ་ཁུའུ་རཱེ་ཁོང་དང་མཉམ་
དུ་གྲོང་ཁྱེར་ལཱན་རྗིན་གྱི་དངོས་ལུགས་རིག་པའི་སྤྲོ་ཚོགས་རྒྱ་ཆེན་པོ་
དེ་ལ་ཞུགས་པ་ཡིན།
ཁོང་གཉིས་སྣེ་ལེན་བྱེད་མཁན་ནི་ལྷག་བསམ་མཚོ་མོ་ལས་ཟབ
ལ་བྱམས་དང་སྙིང་རྗེ་ཡིས་ཁེངས་པའི་སྐུ་ཞབས་ཁེར་ཝུན་ལགས་རེད།
སྙན་གྲགས་ཕྱོགས་བཅུར་ཁྱབ་ཡོད་པའི་རྒན་པོ་འདིས་ཁུའུ་རེ
བཟའ་ཟླ་གཉིས་ཀྱི་གྲུབ་འབྲས་དེ་ཁོ་རང་གི་རང་དོན་ལྟ་བུར་བརྩི་
བཞིན་ཡོད་པ་དང་ཁོང་གཉིས་ཀྱི་ཞིབ་འཇུག་གི་འབྲས་བུ་ལ་རཱེ་བས་
ཁེངས་ཡོད། མི་ཤེས་མཁན་ཞིག་གིས་བལྟས་ན་རྒན་པོ་དེས་རང་གི་
ཞིབ་འཇུག་གི་འབྲས་བུ་མི་གཞན་ལ་སྒྲོགས་བཞིན་ཡོད་པ་དང་ཀུན་
ནས་མཚུངས། ཁོས་ཁུའུ་རཱེ་བཟའ་ཟླ་གཉིས་རང་གི་ཚོད་ལྟ་ཁང་དུ་ལྟ་
སྐོར་དུ་ཁྲིད་འགྲོ་བའི་སྐབས་སུ་ཁོ་ནི་བྱམས་བརྩེ་ལྡན་པའི་ཡབ་ཆེན་
ཞིག་དང་འདྲ་བར་སྐུ་ཞབས་ཕཱེར་ལགས་ཀྱི་ལག་པར་དམ་པོ་འཇུས་
ཏེ༑ ད་དུང་ཧ་ཅང་ཉམས་དགའ་བའི་འཛུམ་ཞིག་བསྟན་ནས་ཁོའི་ལས་
རོགས་རྣམས་ལ་ཁུའུ་རཱེ་བཟའ་ཟླ་གཉིས་ཀྱིས་གྲོང་ཁྱེར་ཕ་རཱེ་སི་ནས་
ཁྱེར་ཡོང་བའི་ལེགས་སྐྱེས་གཟིགས་འབུལ་གནང་། དེ་ནི་ཚན་རིག་
པའི་བར་གྱི་ལེགས་སྐྱེས་ཤ་སྟག་ཅིག་ཡིན་ཏེ། ཤེལ་དེམ་ནང་དུ་བཅུག་
ཡོད་པའི་རིན་ཐང་གཞལ་དུ་མེད་པའི་རེའེ་ཌྷཱེ་ཨམ་གཞི་རྒྱུ་ཁེ་གཅིག་
རེད།
འཆད་ཁྲིད་མགོ་རྩོམ་པའི་དགོང་མོ་དེར། ཁེར་ཝུན་ལགས་ལྷ་
ལྕམ་མི་རཱེ་ཁུའུ་རཱེ་ཡི་འགྲམ་དུ་ཙོག་ཡོད་པ་དང་། ལྷ་ལྕམ་མི་རཱེ་ཁུའུ་
རཱེ་ནི་རྒྱལ་གཉེར་ཚན་རིག་ལྷན་ཚོགས་ཀྱི་ཚོགས་འདུར་ཞུགས་ཆོག་
པར་ཆོག་མཆན་ཐོབ་ཡོད་པའི་བུད་མེད་ཐོག་མ་ཡིན། དབྱིན་ཇིའི་
ཤེས་ཡོན་པ་རྣམས་འཚང་ཁ་ཤིག་ཤིག་གིས་ཚོམས་ཆེན་ནང་མཉམ་
དུ་འདུས། ཕཱེར་གྱིས་ཧྥ་རན་སིའི་སྐད་ཀྱིས་དལ་མོར་རེའེ་ཌྷཱེ་ཨམ་
གཞི་རྒྱུ་ཡི་ཁྱད་གཤིས་བཤད་འགོ་བརྩམས། དེའི་རྗེས་ཁོས་མི་བོས་
ནས་ཤེལ་ཡོལ་སོགས་བརྒྱབ་ཏུ་བཅུག་སྟེ། ཧང་སངས་པའི་ཚོད་ལྟ་
རཱེ་འགའ་སྒྲུབ་འགོ་ཚུགས། བྱེད་ནུས་རེའེ་ཞཱི་ཨམ་གཞི་རྒྱུ་ཡི་ཤུགས་
ཀྱིས་ཐག་རིང་གི་གསེར་ཤོག་གློག་ཚད་བརྟག་ཆས་ཤིག་ལས་གློག་
འདོན་པར་བྱས་ལ། མུ་སི་ཅན་གྱི་ཏི་ཚའི་སྒྲིབ་ཡོལ་ལས་འོད་འཕྲོ་རུ་
བཅུག ཁོས་ཤོག་ནག་གིས་བཏུམ་པའི་པར་ལེན་སྤྱིན་ཤོག་སྟེང་བརྙན་
ཕབ་སྟེ། ཧང་སངས་པའི་དངོས་རྫས་འདིས་རང་སྟེང་ནས་དྲོད་འདོན་
ཐུབ་པ་བདེན་དཔང་བྱས།
ཕཱེར་དང་མི་རཱེ་གཉིས་གཟབ་རྒྱས་ཀྱི་སྣེ་ལེན་ཚོགས་འདུ་འདི་
དག་ལ་ཞུགས་ནས། མི་རྣམས་ཀྱིས་མཉེས་དག་གནང་ནས་ཁོ་གཉིས་
ལ་སྨོན་ལམ་རྒྱག་པར་ཉན། ཕཱེར་གྱིས་ཁོསP.c.Nཚན་ཁག་ནས་སློབ་
ཁྲིད་བྱེད་སྐབས་ཀྱི་ཟད་ནས་འོད་འཚེར་བའི་གཟབ་གོས་དེ་གྱོན
འདུག་ལ། ཁོས་ཅི་ནུས་ཀྱིས་ཐུགས་འཛེམ་དོད་པོ་བྱེད་བཞིན་ཡོད་
མོད་འོན་ཀྱང་སྔར་བཞིན་མི་རྣམས་ལ་རྣམ་གཡེང་གི་བག་ཆགས་
ཤིག་ལྡོག་མེད་དུ་སྟེར་ཡོང་སྟེ། མི་རྣམས་ཀྱིས་ཁོ་ལ་གོང་བཀུར་བྱེད་
པའི་ཚིག་དེ་དག་ཀྱང་གོ་དཀའ་མོ་ཞིག་ཏུ་སྣང་། མི་རཱེ་དོགས་མི་
བདེ་བའི་ཚུལ་གྱིས་མི་མང་བོ་ཞིག་གིས་མོ་ལ་ཅེར་འདུག་པ་ཚོར་
ཏེ༑ མཐོང་དཀོན་པའི་དངོས་རྫས་འདི་དང་། ཁྱད་པར་ཅན་གྱི་དངོས་
ལུགས་རིག་པ་སྨྲ་བའི་བུད་མེད་འདི་ལ་ཅེར་འདུག
མོའི་ལྭ་བ་ནི་ནག་པོ་ཞིག་ཡིན་ལ་གོང་ཁ་ཅུང་ཙམ་ལས་ཕྱེ་
མེད། མོའི་སྐྱུར་ཆུས་བསྲེགས་མྱོང་བའི་ལག་པའི་སྟེང་ན་འདོགས་
ཆ་ཅི་ཡང་མེད་ལ། ཐ་ན་གཉེན་སྒྲིག་གི་མཛུབ་དཀྲིས་ཀྱང་བཏགས་
མེད། མོའི་གམ་དུ་ཉེ་མཚེས་རྒྱལ་ཁབ་དག་ན་སྙན་པ་འབར་བའི་ཆེས་
མཛེས་སྡུག་ལྡན་པའི་རྡོ་རྗེ་ཕ་ལམ་འགའ་གཞོན་ནུ་མ་དག་གི་མགུལ་
ན་འོད་ལམ་ལམ་འཚེར་བཞིན་ཡོད། མི་རཱེ་ཧ་ཅང་ཉམས་དགའ་བའི་
ངང་རྡོ་རྗེ་ཕ་ལམ་དེ་དག་ལ་ཅེར་ཡོད། མོས་ད་དུང་ནམ་རྒྱུན་ཕྱི་ཁྲ་ཁྲའི་
དངོས་པོ་ལ་དེ་ཙམ་དོ་སྣང་བྱེད་རྒྱུར་མི་དགའ་བའི་ཁྱོ་གའི་མིག་ཟུང་
ཡང་གཡོ་བ་མེད་པར་ཡིད་དུ་འོང་བའི་རྡོ་རྗེ་ཕ་ལམ་གྱི་མགུལ་རྒྱན་དེ་
དག་ལ་ཅེར་འདུག་པ་མཐོང་།
དགོང་མོ་དེར། མོས་ལྭ་བ་བརྗེ་དུས་ཕཱེར་ལ་བཤད་རྒྱུར། "གནམ་
འོག་ན་འདི་འདྲའི་མཚར་སྡུག་གི་དངོས་པོ་ཁྱད་དུ་འཕགས་པ་ཡོད་པ་
ནི་དངོས་གནས་བསམ་ཡིད་ལས་འདས་པ་ཞིག་རེད།”
ཉིན་འགའི་རྗེས་སུ། ཁུའུ་རཱེ་བཟའ་ཟླ་གཉིས་ཕ་རཱེ་སི་ལ་ཕྱིར་
ལོག་ཅིང་སྤྱིལ་ཁྱིམ་དུ་འབྱོར། ཁོ་ཚོ་སྔ་མོ་ནས་ལཱན་བྷིན་དང་བརྩེ་
བ་གཏིང་ཟབ་ཅིག་ཆགས་ཡོད་ལ། དེར་མ་ཟད་མཉམ་ལས་རཱེ་འགའ་
ཡང་འཆར་བཀོད་བྱས་ཡོད། ཕཱོར་གྱིས་མི་འགྱང་བར་ཁོའི་དབྱིན་ཇིའི་
ལས་རོགས་དགེ་རྒན་ཏུའུ་བཱར་དང་ལྷན་དུ་རེའེ་ཌྷཱེ་ཨམ་གཞི་རྒྱུ་ཡི་
ཞིའུ་འགྱུར་དབུགས་གཟུགས་སྐོར་གྱི་གསུང་རྩོམ་ཞིག་སྒྲོག་སྤེལ་བྱེད་
འཆར་ཡོད།
ཡང་གི་ལོའུ་སཱ་ཁུ་ཞོན་མི་རིགས་ནི་རང་གིས་དད་བཀུར་བྱེད་
པའི་མི་ལ་ཧ་ཅང་བློ་དཀར་གཞུང་དྲང་བའི་མི་རིགས་ཤིག་ཡིན།
༡༩༠༣ལོའི་ཟླ༡༡པར་འཕྲིན་ཡིག་ཅིག་གིས་ཁུའུ་རཱེ་བཟའ་ཟླ་
གཉིས་ལ་བརྡ་འདི་འདྲ་ཞིག་བརྒྱབ་ཡོད་དེ། ལཱན་ཏྟིན་གྱི་གོང་མའི་
སློབ་ཚོགས་ཀྱིས་ཚོགས་པ་དེ་གའི་ཆེས་མཐོའི་གཟེངས་རྟགས་ཏའེ་
བུན་བྱ་དགའ་ཁོ་གཉིས་ལ་གནང་ནས་དེའི་གལ་ཆེན་རང་བཞིན་
འབུར་ཐོན་དུ་སྟོན་པར་བྱེད་རྒྱུ་རེད།
མི་རཱེ་འི་ལུས་པོ་བདེ་མོ་ཞིག་མིན་པས་མོའི་སྐྱེས་པ་གཅིག་པུ་
མཛད་སྒོ་དེར་ཞུགས་སུ་བཅུག ཕཱེར་གྱིས་དབྱིན་ཇི་ནས་གསེར་གྱི་
རྟགས་མ་ཞིག་ཁྱེར་ནས་ཡོང་ལ་དེའི་སྟེང་དུ་ཁོ་གཉིས་ཀྱི་མིང་བརྐོས་
འདུག ཁོས་ཁུ་ལེ་མཱན་སྲང་ཆེན་གྱི་ཁང་བ་ནས་བྱ་དགའ་འདི་ལ་
འཇོག་ས་བཙལ་མོད། བདག་དམ་ཡག་པོ་མ་བྱུང་བས་བོར་བརླག་
བྱུང་ཞིང་ཕྱིས་ནས་རྙེད། མཐའ་མར་ཁོས་བློ་རིག་གྲུང་པོའི་སྒོ་ནས་བྱ་
དགའ་དེ་བུ་མོ་ཡའེ་ལེ་ནཱ་ལ་སྤྲད་པ་དང་། ལོ་དྲུག་ཅན་གྱི་བུ་མོ་འདིར་
ད་རག་བར་དུ་འདི་འདྲའི་དགའ་སྤྲོའི་ཉིན་མོ་ཞིག་བྱུང་མྱོང་མེད།
སི་ཋཱ་ཁི་ཧཱོམ་གྱི་ཚན་རིག་ཁང་གིས༡༩༠༣ལོའི་ཟླ༡༢བའི་
ཚེས༡༠ཉིན་གྱི་དངོས་གཞིའི་རྒྱུན་ཚོགས་ཐོག་ནས། ལོ་དེ་གའི་ནོའོ་
བྷེལ་དངོས་ལུགས་བྱ་དགའ་ཕྱེད་ཀ་ཕཱ་གེ་ལར་དང་ཕྱེད་ཀ་ཁུའུ་རཱེ་
བཟའ་ཟླ་གཉིས་ལ་གནང་རྒྱུ་ཁྱབ་བསྒྲགས་བྱས་ཤིང་། ཁོ་གཉིས་ཀྱི་
འགྱེད་འཕྲོ་རང་བཞིན་ཐད་ཀྱི་གསར་རྙེད་སྣ་མང་ལ་གཟེངས་བསྟོད་
བྱས།
ལྷ་ལྕམ་མི་རཱེ་ཁུའུ་རཱེ་ཐེངས་འདིའི་འདུ་འཛོམ་ལ་མ་ཞུགས། ཧྥ་
རན་སིའི་གཞུང་ཚབ་འཐུས་མིས་སི་ཝེ་དྷིན་རྒྱལ་ཁབ་ཀྱི་རྒྱལ་བའི་
ལག་ནས་གཟེངས་རྟགས་དང་གསེར་གྱི་བྱ་དགའི་རྟགས་མ་བླངས།
ཕཱེར་དང་མི་རཱེ་གཉིས་ཀྱི་ལུས་ཕུང་མི་བཟང་བ་དང་། ད་དུང་བྱ་བ་ཡང་
ཧ་ཅང་བྲེལ་བ་ཆེ་བས། དགུན་གཞུང་རིང་མོར་དེ་འདྲའི་ཐག་རིང་
འགྲུལ་བཞུད་བྱེད་མི་ཕོད།
མི་རཱེ་ཁུའུ་རཱེ་ཡི་མིག་ལམ་ནས། ནོ་པེར་གསེར་གྱི་རྟགས་མས་
དོན་ཞིག་མཚོན་པ་རེད། ཧྥ་ལང་གསེར་སྲང་ཁྲི་བདུན་ཅན་གྱི་གསེར་
གྱི་རྟགས་མ་གནང་བ་དེ་ནི་སི་ཝེ་དྷིན་གྱི་མཁས་དབང་གིས་རང་དང
ལས་རིགས་གཅིག་པའི་མི་སྣ་གཉིས་ལ་གདེང་འཇོག་བརྩི་མཐོང་
བྱས་པ་མཚོན། དེའི་རྐྱེན་གྱིས་དེ་ཚན་རིག་གི་དགོངས་དོན་དང་མི་
འགལ།་ད་དུང་དེ་ནི་ཕཱེར་གྱིས་ངལ་བ་ཁྱད་གསོད་ངང་དཔེ་ཁྲིད་བྱེད་
པར་ཁོའི་ལུས་ཕུང་བདེ་ཐང་མྱུར་སྐྱོབ་བྱེད་པའི་གོ་སྐབས་ཉག་གཅིག་
ཡིན།
མི་གཞན་ལ་བདེ་སྐྱིད་སྟེར་བའི་དངུལ་སྤྲོད་འཛིན་ཤོག་འདི་
ནི་སྤྱི་ལོ༡༩༠༤ ལོའི་ཟླ༡བོའི་ཚེས༢ཉིན་ཀོ་པུའུ་ལེན་སྲང་ལམ་ཡན་
ལག་དངུལ་ཁང་ལ་སྤྲད་པ་རེད། ཁོ་ཚོའི་བསགས་དངུལ་མང་ཆེ་བ་
གནས་དེ་རུ་ཡོད་པས་ཡིན། མཐར་ཕཱེར་གྱིས་དངོས་ཁམས་རིག་པའི་
དགེ་རྒན་གྱི་ལས་ཀ་བསྐྱུར། ཁོའི་ཚབ་བྱེད་མཁན་ནི་ཕུལ་དུ་བྱུང་
བའི་དངོས་ལུགས་རིག་པ་བ་སྔོན་ཆད་ཀྱི་ཁོའི་སློབ་མ་པོ་ལོ་ལིང་ཀྲི་
བུན། ལྷ་ལྕམ་མི་རཱེ་ཁུའུ་རེས་རང་འགུལ་གྱིས་དངུལ་གྲོན་བཏང་ནས་
སྒེར་གྱི་ལག་རོགས་ཞིག་གླས། འདི་ནི་སློབ་གླིང་གིས་མོར་མིང་ཡོད་
དོན་མེད་ཀྱི་ལག་རོགས་པ་ཞིག་བཀོད་སྒྲིག་བྱེད་པར་བསྒུག་པ་དང་
བསྡུར་ན་ལས་སླ་ཞིང་མགྱོགས་པའང་ཡིན།
མི་རཱེ་ཁུའུ་རཱེ་ཡིས་མིང་ཐོག་གི་བསྐྱིས་དངུལ་ཨོ་སྒོར་ཁྲི་གཉིས་
དེ་ཏུ་ལོ་སུ་ཅེ་ལ་བསྐུར་བ་རེད། དེ་ནི་ཁོ་ཚོའི་ལུས་གསོ་ཁང་གསར་
འཛུགས་བྱེད་པ་ལ་རོགས་སྐྱོར་བྱེད་པའི་ཆེད་དུ་རེད། ཅུང་མ་འགོར་
བར་ཡང་ཨོ་ཞས་ལེ་ཡི་ཧྥ་ལང་སྒོར་མོ་ཁྲི་ལྔའི་གཟེངས་རྟགས་དེ་ཡང་
བསགས་དངུལ་ཅུང་ཙམ་ལྷག་པ་དེའི་སྟེང་དུ་བསྣན་པ་རེད། གཟེངས་
རྟགས་སྒོར་མོའི་ཕྱེད་ཀ་མ་ལེས་ཁུའུ་རཱེ་ལ་བྱིན་པ་དང་། ཕྱེད་ཀ་ནིི་ཧྥ་
རན་སིའི་དངོས་ལུགས་རིག་པ་བ་ཨེ་ཏུའུ་ཡ་པུའུ་ལིང་ལུས་ལ་བྱིན།
ཁོ་ཚོས་གཟེངས་རྟགས་ཀྱི་སྒོར་མོ་དེ་ཕྱོགས་གཉིས་ཀར་འདྲ་མཉམ
གྱིས་བགོས། ཕྱེད་ཀས་ཧྥ་རན་སིའི་གཞུང་བུན་དང་། ཕྱེད་ཀས་ཝཱར་
སཱོ་གྲོང་ཁྱེར་གྱི་གཞུང་བུན་དངུལ་འཛིན་ཉོས་པ་རེད།
ཁུའུ་རཱེ་བཟའ་ཟླ་གཉིས་ཀྱིས་རང་གཉིས་ཀ་ལོ་རྒྱུས་ཀྱི་རིན་ཐང་
ལྡན་པའི་ཚོད་ལྟ་ཁང་ཐབས་ཆག་ཅན་དེའི་ནང་དུ་བཅུག་ནས་བཅར་
འདྲི་བྱེད་མཁན་རྣམས་ལ་ཐབས་བརྒྱ་ཇུས་སྟོང་གིས་གཡོལ་བར་བྱས།
ཕལ་ཆེར་དུས་སྐབས་དེར་ཁོ་གཉིས་ཀྱི་མི་སྒེར་གྱི་འཚོ་བ་དེ་ཁོ་གཉིས
ལ་མི་དབང་བར་སྣང་། ཁོ་གཉིས་ཀྱི་ཁེངས་སྐྱུང་གིས་ཆེས་གཞུང་དྲང་
ཅན་གྱི་གསར་འགོད་པ་ཁ་ཤས་ཧ་ལས་སུ་བཅུག་པ་དང་མི་དེ་དག་
གི་གུས་བཀུར་ཡང་ཐོབ། ཁེངས་སྐྱུང་དེའི་དབང་གིས་ཁོང་གཉིས་ཀྱི་
མཚན་སྙན་ལྷག་པར་རྒྱས་པར་མ་ཟད་ཡོངས་གྲགས་སུ་གྱུར་ནས་
རྩོམ་ཡིག་འབྲི་བའི་བརྗོད་གཞི་ལེགས་པོ་ཞིག་ཏུ་གྱུར།
སྙན་གྲགས་ཞེས་པ་འདི་ནི་ཁྱད་མཚར་བའི་མེ་ལོང་ཞིག་དང་
འདྲ་སྟེ། མཚམས་ལན་རེར་དེའི་ནང་དུ་གཟུགས་སྣང་ངོ་མ་འཆར་
ཐུབ་པ་དང་མཚམས་ལན་རེར་དེ་དག་ནི་སྤྱི་གླིང་ནང་གི་སྐྱེས་བུའི་
མིག་དབང་འཕྲོག་བྱེད་ཀྱི་གཟུགས་འགྱུར་མེ་ལོང་བཞིན་དབྱིབས
འགྱུར་གྱི་སྣང་བརྙན་འཆར་ཐུབ། དེས་མི་རྣམས་ཀྱི་ཆེས་ཆུང་བའི་
སྟངས་སྟབས་དེ་བཟུང་ནས་སྣང་བརྙན་ཁྲི་སྟོང་མང་བོ་ཕྱིར་མངོན་
པ་དེ་ནི་ཁུའུ་རཱེ་བཟའ་ཟླ་གཉིས་ཀྱི་འཚོ་བ་ནང་བཞིན་དུས་སྐབས་
གསར་བའི་དར་ཁྱབ་ཆེ་བའི་ཆང་ཁང་དག་ན་ལབ་གླེང་བྱེད་བཞིན་
འདུག ཚགས་པར་སྟེང་དུ་ཁུའུ་རཱེ་བཟའ་ཟླ་གཉིས་ཀྱི་སྔོན་ཆད་རེའེ་
་ཨམ་གགཞི་རྒྱུ་ཕྱེད་ཀ་བོར་བརླག་བྱུང་བའི་གནས་ཚུལ་དེ་བཀོད་
འདུག་པ་དང༌། གྲོང་ཁྱེར་ནང་གི་ཟློས་གར་ཚོམས་ཆེན་ནས་མྱུར་དུ་དེ་
ལ་ལད་མོ་བྱས་ནས་གྲུབ་པའི་ཟློས་གར་ཟུར་ཟ་རང་བཞིན་ཅན་ཞིག་
འཁྲབ། ཁོང་གཉིས་སྤྱིལ་ཁྱིམ་ཞིག་ཏུ་འཛུལ་ནས་མི་སུ་ཡང་ཁྱིམ་དུ་
ཡོང་མི་འཇུག་པ་དང་། ཁྱིམ་ལ་གད་བདར་བྱེད་པ། ཁང་བའི་གྲུ་ཟུར་
སོ་སོར་བོར་དངོས་འཚོལ་བཞིན་པའི་རྣམ་པ་དེ་ཧ་ཅང་དགོད་བྲོ་བའི་
ངང་འཁྲབ་སྟོན་བྱས།
ཁུའུ་རཱེ་བཟའ་ཟླ་གཉིས་ཀྱིས་འཁང་སེམས་སྤུ་ཙམ་མེད་པར་སྐྱ་
ཟད་སྔོ་སྡུག་གི་འཚོ་བ་བཟོད་བསྲན་བྱས་པ་མ་ཟད། ཐ་ན་མི་རྣམས་
ཀྱི་འདྲ་མཉམ་མིན་པའི་བྱ་སྤྱོད་དེ་དག་ལའང་བཟོད་སྒོམ་བྱས། ཁོ་
ཚེའི་གཟི་བརྗིད་ཅི་འདྲ་ཆེ་ན་དེ་ལྟར་དུ་ཐུགས་མི་བདེ་བར་གྱུར།
གཟི་བརྗིད་ཀྱིས་ཁུའུ་རཱེ་བཟའ་ཟླ་གཉིས་ལ་ཁེ་ཕན་རཱེ་འགའ་
ཡང་སྦྱིན་ཡོད་པ་ཁོ་ཐག་ཡིན་ཏེ། དགེ་རྒན་གྱི་ལས་ཀ་དང་ཚོད་ལྟ་
ཁང་། མཉམ་ལས་མཁན། ད་དུང་རཱེ་སྒུག་ཡུན་རིང་བྱས་པའི་གྲོན་
དངུལ་སོགས་ནི་དཀའ་སྡུག་དེ་དག་གི་ཁ་གསབ་ཡིན། འོན་ཀྱང་ཁེ་
ཕན་འདི་དག་ནམ་ཞིག་ལ་ཐོན་སྲིད། ཁོ་ཚོས་བྲེལ་འཚུབ་ངང་རཱེ་ལྟོས་
བྱས་པའི་དུས་ཡུན་རིང་དུ་འགྱངས་སོང་།
ཕཱར་དང་མི་རཱེ་གཉིས་ཀྱི་ལྟ་སྟངས་འཛིན་ཚུལ་མི་འདྲ་ནའང
མཐའ་མར་མཉམ་དུ་གཟི་བརྗིད་དང་ལེན་མི་བྱེད་པའི་རྣམ་འགྱུར་
བསྟན། ཆབས་ཅིག་ཏུ་རླབས་ཆེན་གྱི་བྱ་བཞག་ཅིག་སྒྲུབ་པའི་སྐྱེས་
བུ་དག་གིས་ཐབས་ལམ་མི་འདྲ་བའི་སྒོ་ནས་གཟི་བརྗིད་དང་ལེན་
བྱེད་སྲིད། ཕཱེར་ལ་སྤྲོ་སེམས་ཆེན་པོ་མེད་ཀྱང་སྲིད་ལ། མི་རཱེ་ལ་གཏམ་
འདོད་དེ་འདྲ་མེད་ཀྱང་སྲིད་མོད། འོན་ཀྱང་དོན་དམ་པར་བཟའ་ཟླ་
འདི་གཉིས་ཀྱིས་རྒྱལ་ཁའི་ངང་དཀའ་སྡུག་ལས་བཀྲོལ་བ་མ་ཟད་རྡོག་
རྩ་གཅིག་སྒྲིལ་གྱིས་གཟི་རྔམ་ལས་གཡོལ་བར་བྱས།
ཁུའུ་རཱེ་བཟའ་ཟླ་གཉིས་ལ་ད་ལྟ་མི་རྒོད་ཀྱི་འཚོ་བ་རོལ་བའི་
གནས་ལུགས་གཞན་ཞིག་ཡོད་དེ། ཁོ་ཚོ་མཚར་སྣང་དོད་པོའི་མི་
ཚོགས་ལས་གཡོལ་ཐབས་བྱ་རྒྱུ་རེད། ཁོ་ཚོ་ཡར་སྔོན་ལས་ཀྱང་ལྷག་
ཏུ་དབེན་གནས་ཀྱི་གྲོང་གསེབ་ལ་འགྲོ་ཐེངས་མང་ལ། གལ་སྲིད་གྲོང་
གསེབ་ཀྱི་འགྲུལ་ཁང་ནས་ཞག་སྡོད་མི་བྱེད་ཐབས་མེད་ཡིན་དུས་ཁོ་
ཚོས་རྒྱུན་པར་མིང་རྫུན་མ་བཀོལ་ནས་ཐོ་འགོད་བྱེད་བཞིན་ཡོད།
འོན་ཀྱང་ཁོ་ཚོའི་ཆེས་ལེགས་པའི་གཡོ་བཅོས་ནི་ཐོག་མའི་བྱད་
ཚུགས་ཡིན་ཏེ།སྐྱེས་པ་ནི་རྐང་ཁོབ་ལག་ཁོབ་དང་གྱོན་གོས་གང་བྱུང་
གོན་པ། པུ་ལའེ་ཏ་ཉིའི་སྟོང་ཤུར་ཤུར་གྱི་ལམ་ན་ལྕགས་རྟ་ཞིག་དེད་
ནས་སྡུན་ལ་འགྲོ་བ་དང་། ཁོའི་འགྲོ་རོགས་གྲོང་གསེབ་ཀྱི་བུད་མེད་
ཀྱི་ཆ་ལུགས་དང་འདྲ་བའི་སྐྱེས་དམན་ན་གཞོན་དེ། མི་འདི་གཉིས་
མཐོང་ན་སུ་ཞིག་གིས་ཁོ་ཚོ་ནི་ནོའོ་བྷེལ་བྱ་དགའ་ཐོབ་མཁན་ཡིན་
པ་ཤེས་སྲིད།
ཁུའུ་རཱེ་ཞེས་པའི་མིང་འདི་ནི་ད་ལྟ་སྐད་གྲགས་ཆེན་པོ་ཞིག་ཏུ
ཆགས་ཡོད་ལ། བཟའ་ཟླ་འདི་གཉིས་སྔར་དང་བསྡུར་ན་ཕྱུག་པོར་གྱུར་
ཡོད་མོད་དགའ་མགུའི་དུས་ཚོད་ཇེ་ཉུང་དུ་སོང་འདུག
མི་རཱེ་ནི་དེ་བས་ཀྱང་རང་གི་དགའ་བ་དང་སྤྲོ་བ་ཡོད་ཚད་མེད་
པར་གྱུར་འདུག མོ་རང་ཕཱེར་ནང་བཞིན་ཚན་རིག་གི་བསམ་བློར་
ཡོངས་སུ་འཐིམ་མེད་ལ། ཉིན་རེར་བྱུང་བའི་དོན་དག་གིས་མོའི་ཚོར་
སྣང་དང་དབང་རྩར་ཤུགས་རྐྱེན་ཐེབས་བཞིན་པ་མ་ཟད་ཐ་ན་ཚུར་
སྣང་མི་ལེགས་པ་སློང་སྲིད།
ཁོང་བཟའ་ཟླ་གཉིས་ལ་ནོ་པེར་བྱ་དགའ་ཐོབ་པའི་སྐད་སྒྲ་རཱེ་
སྒྲོག་ཚེ་མོ་ལ་སུན་སྣང་སྐྱེ་རུ་འཇུག མོས་རང་གི་ཁྱོ་ག་སྙུང་གཞིའི་
མནར་བཞིན་ཡོད་པས་སྐད་ཅིག་ཙམ་ལ་ཡང་སེམས་ལྷོད་དུ་འབབ་
མ་ཐུབ། སེམས་གཅོང་འདི་དག་གིས་མོ་ལ་སྡུག་བསྔལ་ཆེན་པོ་སྦྱིན་
པ་དང་མོ་རང་གི་བདེ་སྐྱིད་ཀྱི་འཚོ་བར་བར་ཆད་བཟོས།
སྐུ་ཞབས་ཕེར་གྱི་ལུས་པོ་མི་བདེ་བས་ནམ་ཡིན་རུང་རང་ཉིད་ཀྱི་
ཚེ་མཇུག་ལ་ཐུག་འདུག་བསམ་ནས་སེམས་མི་བདེ་བར་སྣང་། འདི་
འདྲའི་དར་ལ་བབས་པའི་སྐྱེས་བུ་ཁོང་ཉིད་ད་ནི་མྱུར་བར་ཤི་འགྲོ་
བསམ་ནས་དོགས་པ་ཟ་བཞིན་ཡོད་པ་ཡིན་ནམ། མི་རྣམས་ཀྱིས་ཁོ་
ནི་ལྐོག་གྱུར་གྱི་དགྲ་བོ་ཞིག་དང་འགྲན་རེས་བྱེད་བཞིན་ཡོད་ཅེས་
བཤད་ཆོག ཁོང་ནི་རྟག་པར་ཨུ་ཚུགས་དང་མི་བྲེལ་འཚུབ་ཅན་ཞིག་
དུ་གྱུར་ཡོད་ལ། དུས་རྒྱུན་དུ་ཆུང་མའི་གམ་ནས་ཉོག་གཏམ་བཤད་པ་
དེས་ལྷ་ལྕམ་མི་རཱེ་ཁུའུ་རཱེ་སེམས་འཁྲུག་པར་བྱེད། ཁོ་ཚོས་ངེས་པར་
དུ་ཞིབ་འཇུག་གི་ལས་དོན་ཇེ་མྱུར་དུ་གཏོང་དགོས་པ་མ་ཟད། དུས་
ཚོད་སྐར་ཆ་གཅིག་ཡིན་རུང་དམ་འཛིན་བྱ་དགོས་པ་དང་། ཉིན་རེར་
དངོས་བཤེར་ཁང་ནས་འདུག་པའི་དུས་ཚོད་ནམ་རྒྱུན་དང་བསྡུར་ན་
ཇེ་མང་དུ་གཏོང་དགོས།
ལྷ་ལྕམ་མི་རཱེ་ཁུའུ་རཱེ་ཡིས་སྔར་ལས་ལྷག་པའི་འབད་པ་བྱེད་
དགོས་མོད། འོན་ཀྱང་འབད་པ་དེ་ནི་མོའི་ཡ་ཆུང་སེམས་ཀྱི་ཤོང་ཚད་
དང་བཟོད་པའི་ཚད་ལས་བརྒལ་འདུག
མོའི་ཡར་སྔོན་གྱི་ལས་དབང་ནི་ཁྱོ་ག་དང་བསྡུར་ན་ཤིན་ཏུ་ཐབས་
སྡུག་ཅིག་ཡིན། ལོ་ངོ་ཉི་ཤུའི་ནང་ལ། མོ་ནི་ལོ་བཅུ་དྲུག་ཅན་གྱི་ཕོའོ་
ལན་ཏྟིའི་ན་ཆུང་བུ་མོ་ཞིག་ནས། སེམས་སུ་དུས་ཆེན་གྱི་ཕྱིར་དྲན་
གྱིས་ཁེངས་ཡོད། གྲོང་གསེབ་ནས་གྲོང་ཁྱེར་ཝཱར་སཱོར་འཚོ་བ་རོལ་དུ་
ཡོང་ཉིན་ནས་བཟུང་མོས་ནམ་ཡིན་ཡང་སློབ་སྦྱོང་དང་ལས་ཀ་གཉིས་
མཚམས་བཞག་མ་མྱོང་། མོ་གཞོན་པའི་དུས་ལ་ཁེར་རྐྱང་དུ་འཚོ་བ་
རོལ་བ་དང་། གྲང་ངར་ཆེ་བའི་ཐོག་བརྩེགས་ཤིག་ཏུ་དུས་ཡུན་རིང་བོར་
དངོས་ལུགས་རིག་པའི་དཔེ་ཆ་ལ་བལྟས་ནས་བསྡད། རྗེས་སུ་མོ་སྐུ་
ཞབས་ཕཱེར་དང་མཉམ་དུ་མཛའ་གྲོགས་བསྒྲིགས་ཀྱང་། བྱ་བའི་དབང་
གིས་བརྩེ་དུང་དང་ལས་དོན་གཉིས་སོ་སོར་འབྱེད་མ་ཐུབ།
ལྷ་ལྕམ་མི་རཱེ་ཁུའུ་རཱེ་ཡིས་རང་གི་ཚན་རིག་གི་དུང་ཞེན་དང་ཁྱོ་
ག་ལ་དུང་བའི་བརྩེ་བ་གཉིས་རྣམ་དག་གི་ཡིད་རྟོན་ཞིག་ཏུ་བསྒོམས
ནས། མོས་བཙན་གྱིས་རང་ལ་བྲེལ་འཚུབ་ཀྱི་འཚོ་བ་ཞིག་རོལ་ཏུ་
བཅུག་ཡོད། ཁྱོ་ག་དང་མོ་གཉིས་ཀྱི་ཕུགས་བསམ་གཅིག་ཡིན་ལ་
ཚན་རིག་ལ་དུང་ཞེན་ཡོད་པ་ཡང་གཅིག་འདྲ་ཡིན། འོན་ཀྱང་། སྐུ་
ཞབས་ཕཱེར་ཡུན་རིང་ཞིག་ལ་ལེ་ལོ་བག་གཡེང་གི་དབང་དུ་སོང་མྱོང་
བ་དང༌།མཛེས་སྡུག་གི་ལང་ཚོར་རོལ་མྱོང་ལ།སྤྲོ་སྣང་ཡང་སྐྱེས་མྱོང་།
ལྷ་ལྕམ་མི་རཱེ་ཁུའུ་རཱེ་བཟའ་ཚང་ཅན་དུ་གྱུར་བ་ནས་བཟུང་སྐད་
ཅིག་ཙམ་ལ་ཡང་རང་གི་འགན་ཁུར་དོར་མ་མྱོང། དེ་བས་མོས་འཚོ་
བའི་སྤྲོ་སྣང་དང་ཡིད་འོང་གི་ཆ་ཤས་དེའང་ཤེས་རྟོགས་བྱུང་ན་བསམ།
མོ་ནི་བྱམས་སེམས་ཆེ་བའི་ཆུང་མ་དང་ཨ་མ་ཞིག་ཡིན། མོས་བདེ་
ཞིང་སྐྱིད་པའི་ཡུན་ཐུང་གི་ངལ་གསོ་ཞིག་ལ་རཱེ་བ་བཅང་ཡོད་ལ། སྐྱོ་
ངལ་དང་སེམས་ཁྲལ་བྲལ་བའི་འཚོ་བ་ལ་རཱེ་སྨོན་དང་འཚོལ་སྙེག་དེ་
བས་ཀྱང་བྱེད་ཀྱི་ཡོད།
དེའི་ཕྱོགས་ལ་མོས་ཁྱོ་ག་ཕཱར་ཧ་ལས་སུ་བཅུག་ལ། ཁོ་རང་དེ་ལ་
སྤྲོ་བ་མ་བྱུང་།
སྐུ་ཞབས་ཕཱེར་ལགས་ཀྱིས་རང་གི་ཆུང་མའི་འཇོན་ཐང་ཤེས་པས་
དེ་ལ་ང་རྒྱལ་གྱིས་ཁེངས་ཡོད། ལྷ་ལྕམ་མི་རཱེ་ཁུའུ་རཱེ་ཡིས་ཀྱང་ཁོ་རང་
ལྟར་ཚན་རིག་ཞིབ་འཇུག་གི་དོན་དུ་ཚེ་གང་བོར་འབད་པ་བྱས་ན་
སྙམ་པའི་རེ་བའང་བཅངས་ཡོད།
ལྷ་ལྕམ་མི་རཱེ་ཁུའུ་རཱེ་ཡིས་རཱེ་བ་དེ་དང་ལེན་བྱས་མོད། འོན་ཀྱང་
མོའི་ཀླད་ཤུགས་དང་ལུས་ཤུགས་གཉིས་ངལ་དུབ་ཀྱིས་ཁེངས། མོས་
རྒྱུན་པར་རང་ཉིད་རིག་རྟུལ་ཞིག་ཡིན་པར་སེམས་ནས་ཡིད་ཐང་ཆད་
འདུག་པ་དང་། རང་ཉིད་གླེན་པ་ཞིག་ཡིན་པར་ལེ་བདའ་བྱས། དོན་
དངོས་ཀྱི་རྒྱུ་རྐྱེན་ནི་ཧ་ཅང་སླ་མོ་ཞིག་ཡིན་ཏེ། རང་ལོ་སོ་དྲུག་ལ་སོན་
པའི་བུད་མེད་འདི་ལ་འཚོ་བའི་སྡུག་བསྔལ་དང་མནར་གཅོད་ཐལ་
དྲགས་པས་ད་གཟོད་མོས་རང་གི་ཐོབ་ཐང་དང་དབང་ཆ་བརྩོན་ལེན་
བྱེད་ན་འདོད། མཚམས་ལན་རེར་མོས་འགན་ཁུར་ལྗིད་མོ་དེ་བསྐྱུར་
ནས། གཞི་རྒྱུ་ལེ་ཡི་དོན་དག་ལོགས་སུ་བཞག་སྟེ་གཉིད་དང་ཟས་ཁོ་
ནར་རོལ་བ་ལས་དོན་གཞན་ལ་བསམ་བློ་གཏོང་འདོད་མ་སྐྱེས།
ཐེངས་གཉིས་པར་མངལ་གྲོལ་དུས་མོ་རང་གི་ལུས་ཕུང་ཧ་ཅང་
ཞན་པར་གྱུར། ཁྱོ་ག་མ་གཏོགས་མོ་རང་འཇིག་རྟེན་འདིའི་བྱ་དངོས་
ཡོད་དོ་ཅོག་ལ་སྤྲོ་སྣང་མེད་པར་གྱུར། འཚོ་བ་ཡིན་ནའང་འདྲ། ཚན་
རིག་ཞིབ་འཇུག་ཡིན་ནའང་འདྲ། ཐ་ན་མི་འགྱང་བར་བཙའ་ལ་ཉེ་
བའི་བྱིས་པ་ལའང་དགའ་བོ་མེད། ད་དུང་རྟག་པར་མོའི་ཁྱོ་ག་སྐུ
ཞབས་ཕཱེར་ལགས་ཀྱི་བདེ་ཐང་ལ་སེམས་ཁུར་བྱེད་བཞིན་ཡོད། པུ་རོ་
ནེ་ཡཱ་རྒྱལ་ཁབ་ཕོའོ་ལན་ངྷི་ནས་མོར་བདག་སྐྱོང་བྱ་རུ་ཡོང་བ་ཡིན་
འཚོ་བའི་མནར་གཅོད་བཏང་བ་དང་རྒྱུན་ལྡན་མིན་པའི་ལྷ་ལྕམ་ལ
མི་རཱེ་ཁུའུ་རཱེ་མཐོང་དུས་མོ་རང་ཧ་ལས་སུ་བཅུག
མོས་དུས་རྒྱུན་དུ་ངས་ཅིའི་ཕྱིར་ད་དུང་ཚེ་སྲོག་གསར་བ་འདི་
འཇིག་རྟེན་དུ་སྐྱེལ་དགོས་པ་ཡིན་ནམ། མི་ཚེ་ནི་འདི་འདྲའི་སྐྱོ་ངལ་
དང་སུན་སྣང་ཆེ་བ་ཞིག་ཡིན་པས། ཚེ་སྲོག་གསར་བ་འདི་ལ་འདི་
འདྲའི་སྡུག་མྱོང་དུ་འཇུག་མི་འོས་ཞེས་ཡང་ཡང་བཤད།
མངལ་གྲོལ་དུས་དཀའ་སྡུག་ཆེ་ལ་དུས་ཡུན་ཡང་རིང་བོ་འགོར།
མཐའ་མར༡༩༠༤ལོའི་ཟླ་བཅུ་གཉིས་པའི་ཚེས་དྲུག་ཉིན་ཕྲུ་གུ་རྒྱགས་
པོ་ཅན་སྐྲ་ལོ་ནག་ཅིང་སྣུམ་པའི་བྱིས་པ་ཞིག་སྐྱེས་བྱུང་། ད་ཐེངས་
ཡང་བུ་མོ་ཞིག་ཡིན་ལ་མིང་ལ་ཨཱ་ཧྥུ་ཞེས་བཏགས།
ཕྲུ་གུ་སྙིང་རྗེ་བོ་འདིའི་དགའ་སྤྲོ་དང་རོལ་རྩེད་སོགས་ཀྱིས་ན་
ཚོད་གཞོན་པའི་མ་ཡུམ་ལ་སྤྲོ་བ་རྒྱས་སུ་བཅུག ནམ་ཡིན་རུང་ཕྲུ་གུ་
འདིས་མོ་རང་སྙིང་ཉེ་བར་བྱས། མདོག་སྐྱ་བོ་ཅན་གྱི་ཟིན་བྲིས་འབྲི་
དེབ་ཞིག་གི་ནང་དུ་དུས་ངེས་མེད་ལ་བུ་མོ་ཆུང་ཆུང་ཀཱེ་ཧྥུ་ཡིས་ཆེས་
ཐོག་མར་བཤད་པའི་སྐད་ཆ་དང་སོ་ཐོག་མ་ག་དུས་སྐྱེས་པ་སོགས་
འབྲི་མགོ་བརྩམས་ལ། དེ་ནི་སྔོན་ཆད་བུ་མོ་ཆེ་བ་ཡའེ་ལེ་ན་གཉོར་
སྐྱོང་བྱས་པ་ལྟར་ཡིན།
ལྷ་ལྕམ་མི་རཱེ་ཁུའུ་རཱེ་ཡི་སེམས་ཁམས་བུ་མོ་ཆུང་ཆུང་འཚར་
ལོངས་བྱུང་བ་དང་བསྟུན་ནས་ཇེ་བདེ་རུ་གྱུར། ཕྲུ་གུ་སྐྱེ་བའི་སྐབས་སུ་
ངེས་པར་དུ་ངལ་གསོ་དགོས་པས་དུས་ཡུན་འདིའི་ནང་ལ་མོས་ལུས་
སེམས་གཉིས་ཀ་ངལ་གསོ་བྱེད་ཐུབ་སོང་ལ། མོ་རང་ཡང་བསྐྱར་འཚོ་
བ་ལ་དུང་ཞེན་སྐྱེས་སུ་བཅུག མོས་ཡང་བསྐྱར་སེམས་སྐྱིད་པོའི་ངང
རང་གི་ཚོད་ལྟ་ཁང་གི་སྒྲིག་ཆས་ལ་རེག་པ་དང་སྔོན་གྱི་དུས་སྐབས་
ཤིག་ལ་མོ་རང་སྒྲིག་ཆས་འདི་དག་ལ་སུན་སྣང་དྲག་པོ་སྐྱེ་བཞིན་ཡོད་
པ་ཡོངས་སུ་བརྗེད་འདུག མི་འགྱང་པར་མོ་རང་ཡང་བསྐྱར་གྲོང་ཁྱེར་
སེ་ཧྥུར་ལ་སློབ་ཁྲིད་བྱེད་དུ་འགྲོ་དགོས། མོ་གཡོ་འགུལ་ཅུང་ཟད་བྱས་
རྗེས་སྔོན་ཆད་ཀྱི་གོམ་ཁ་ཡང་བསྐྱར་སྤོས་ནས་རང་གི་མི་ཚེའི་རིན་
ཐང་མངོན་འགྱུར་བྱེད་པའི་ལམ་ཆེན་དུ་བཞུད།
གནམ་གཤིས་དྭངས་ཤིང་གསལ། པེ་ཨར་ཅུང་བདེ་ཐང་ལ་སོང་
བས། མི་རཱེ་ཁུའུ་རཱེ་ཡང་དགའ་སྤྲོ་སྐྱེས་ཡོད། ད་ལྟ་ཁོ་ཚོས་གཞི་ནས་
སི་ཏི་ཀིར་མོ་ནས་ནོའོ་བྷེལ་གཏམ་བཤད་སྤེལ་བའི་འགན་འཁྲི་དེ་
ཕྱིར་འགྱངས་བྱས་ཆོག
༡༩༠༥ལོའི་ཟླ༦པའི་ཚེས༦ཉིན། པེ་ཨར་གྱིས་རང་གི་ཆུང་མ་དང་
རང་ཉིད་ཀྱི་ཚབ་བྱས་ནས་སི་ཏིག་ཀར་མོའི་ཚན་རིག་པའི་སློབ་གླིང་
ནས་གཏམ་བཤད་སྤེལ། ཁོས་ལེ་ཡི་ཁུངས་དེད་དེ་གསར་རྙེད་བྱུང་
པའི་མཇུག་འབྲས་ནི། དངོས་ལུགས་རིག་པའི་ཕྱོགས་ནས་བཤད་ན།
འདི་ལྟ་བུའི་གསར་རྙེད་ནི་གཞི་རྩའི་ཚད་གཞི་སྟེང་ནས་བཟོ་བཅོས་
ཆེན་པོ་བྱེད་དགོས། རྫས་འགྱུར་རིག་པའི་ངོས་ཐད་ནས། དེ་ནི་སྤོབས་
པ་ཆེ་བའི་འོལ་ཚོད་ཅིག་ཡིན། འདི་ལྟ་བུའི་འོལ་ཚོད་ཀྱིས་འོད་འཕྲོ་
རང་བཞིན་གྱི་ནུས་ཤུགས་འབྱུང་ཁུངས་འགྲེལ་བཤད་བྱས་ཡོད། ས་
གཤིས་རིག་པ་དང་གནམ་གཤིས་རིག་པའི་ངོས་ཐད་ནས། དེ་འདྲའི་
འགྲེལ་བཤད་ནི་སྔོན་ཆད་འགྲེལ་བཤད་བྱེད་མ་ཐུབ་པའི་སྣང་ཚུལ་གྱི་
ལྡེ་མིག་ལྟ་བུ། མཇུག་ཏུ་སྐྱེ་དངོས་རིག་པའི་ངོས་ནས། ལེ་ཡིས་འབྲས་
སྐྲན་ཕྲ་ཕུང་ལ་ཕན་ནུས་ཐོན་པར་ར་སྤྲོད་བྱས་ཟིན་པ་རེད།
ཁུ་ལེ་མན་སྲང་ལམ་གྱི་ཁང་བ་ནི་བཙན་རྫོང་ཞིག་དང་འདྲ། གང་
འདོད་ཀྱིས་མི་ནང་དུ་འཛུལ་མི་ཆོག པེ་ཨར་དང་མི་རཱེ་ཁུའུ་རཱེ་གཉིས་
དེའི་ནང་དུ་ཡིབ་ནས་སྔར་བཞིན་རྙོག་འཛིང་མེད་པའི་འཚོ་བ་ཞིག་
རོལ་བཞིན་ཡོད། ཁྱིམ་ལས་ཐད་ཀྱི་སུན་སྣང་སྐྱེ་བའི་དོན་དག་ནི་ཇེ་
ཉུང་དུ་སོང་ཟིན། ལས་ཀ་རྩུབ་མོ་ཐམས་ཅད་གཡོག་མོ་ཞིག་གིས་
འགན་དུ་བླངས། བྱ་བ་ཙག་ཙིག་བྱེད་པའི་གཡོག་མོ་གཞན་ཞིག་གིས་
ཆེད་དུ་གཡོས་སྦྱོར་དང་ཟ་མ་གཏོང་ལེན་བྱེད་པར་འགན་ཁུར། མོས་
གླ་བདག་གིས་ཡ་མཚན་པའི་ངང་ནས་བློ་རྩེ་གཅིག་ཏུ་སྒྲིམ་བཞིན
པའི་རྣམ་འགྱུར་ལ་བལྟས་ནས་ནམ་རྒྱུན་ཧ་ལས་ནས་ཁ་གདངས། ད་
དུང་ནམ་རྒྱུན་མོ་རང་གི་ཤ་བསྲེགས་མ་དང་ཞོག་ཁོག་གཡོས་སྦྱོར་ལ་
གླ་བདག་གི་བསྟོད་བསྔགས་ཐོབ་པར་སྒུག
ཉིན་ཞིག་ལ་བབ་ཆགས་གཞུང་དྲང་གི་གཡོག་མོ་དེས་གཞི་ནས་
བཟོད་མ་ཐུབ་པར་པེ་ཨར་གྱི་སྔོན་དུ་འགྲེང་ནས་བློ་ཐག་ཆོད་པའི་
སྐད་གདངས་ཀྱིས་ཁྱོད་ཀྱིས་ད་གིན་ཟས་པའི་ནོར་ཤ་བསྲེགས་མ་ཇི་
འདྲ་འདུག་ཅེས་དྲིས།འོན་ཀྱང་ཁོའི་ལན་གྱིས་མོ་ཧ་ལས་སུ་བཅུག
ཡོན་ཏན་པ་དེས་ཤབ་ཤུབ་ངང་བཤད་རྒྱུར། “ངས་ནོར་ཤ་བསྲེགས་
མ་ཟོས་སམ།་དེ་རྗེས་སྐད་ཆ་ཚིག་གཅིག་ཁ་སྣོན་བྱས་ཏེ་ཟས་ཡོད་
ལས་ཆེ།"
མི་རཱེ་ཁུའུ་རེས་བྱ་བ་ཆེས་བྲེལ་འཚུབ་ཆེ་བའི་སྐབས་སུ་ཡིན་
ནའང་འདྲ། ནམ་རྒྱུན་དུས་ཚོད་རཱེ་བཙལ་ནས་བྱིས་པ་ལ་ལྟ་སྐྱོང་བྱེད་
པ་རེད། མོ་ལ་ལས་འགན་ཡོད་པས་བྱིས་པ་གཉིས་ཀ་ཞལ་ཏ་མར་
མི་བཅོལ་ཐབས་མེད་ཡིན། འོན་ཀྱང་རང་ཉིད་ཀྱིས་དངོས་སུ་ལེ་ནཱ་
དང་ཨེར་ཧྥུ་གཉིས་ཀ་གཉིད་སྐྱིད་པོ་ལོག་ཡོད་པ་དང་། ཟ་མ་ཡག་པོ་
ཟས་ཡོད་པ། ལུས་ལ་གཙང་སྦྲ་བྱས་ཡོད་པ། ན་མེད་བདེ་ཐང་ཡིན་
པ་མཐོང་ན་ད་གཟོད་མོའི་སེམས་བདེ་ལ་འབབ་ཐུབ། གལ་ཏེ་སྐབས་
རེར་མོས་མཉམ་འཇོག་མ་བྱས་ན། ཡིས་ལེ་ནཱ་ཡིས་ངེས་པར་དུ་མོར་
གསལ་འདེབས་བྱེད་ངེས། ཡིས་ལེ་ནཱ་ནི་བྱིས་པ་སྒེར་གཅོད་ཅན་ཞིག་
ཨ་ཡིན། ཕྲག་དོག་གིས་རང་གི་ཨ་མའི་བརྩེ་བ་སྒེར་འཛིན་བྱས་ཏེ།
མས་བུ་མོ་ཆུང་བ་ལ་བརྩེ་བ་མང་ཙམ་སྤྲོད་འོས་སྙམ་ཡོད། དགུན་གྱི་
དུས་སུ། མི་རཱེ་ཁུའུ་རཱེ་ནམ་རྒྱུན་ཕ་རཱེ་སི་ནས་ལམ་ཐག་རིང་བོར་ཕྱིན་
ཏེ་ཡིས་ལེ་ནཱ་ཟ་རྒྱུར་དགའ་བའི་ཀུ་ཤུ་དང་ངང་ལག་འཚོལ་དུ་འགྲོ་བ་
ཡིན། གལ་སྲིད་མ་རྙེད་ན་མོ་ཕལ་ཆེར་ཕྱིར་ཁྱིམ་དུ་ལོག་མི་ཕོད།
ཁྱོ་ཤུག་འདི་གཉིས་ཀྱིས་དགོང་མོ་ནམ་གོང་ཡང་ནང་ལྭ་དང་
འདྲུད་ལྷམ་གྱོན་ཏེ་ཁྱིམ་ནས་ཚན་རིག་གི་དཔེ་དེབ་རིགས་ལ་བལྟ་བ་
དང་ཡང་ན་ཟིན་དེབ་སྟེང་དུ་རྙོག་འཛིང་ཆེ་བའི་རྩིས་ཕྲེང་བརྩི་བཞིན་
ཡོད། ཡང་སྐབས་ལན་རེར་ཁོ་ཚོ་རི་མོ་འགྲེམ་སྟོན་ཁང་དུ་འགྲོ་བ་
ཡིན། ལོ་གཅིག་གི་ནང་དུ་ཐེངས་བདུན་བརྒྱད་ལ་རོལ་མོའི་གླུ་གཞས་
འདུ་འཛོམས་དང་ཟློས་གར་ཁང་དུ་ཆུ་ཚོད་གཉིས་ཙམ་ལ་ལྷོད་གཡེང་
ཁམས་གསོ་བྱེད་པ་ཡིན།
མི་རཱེ་ཁུའུ་རེས་གལ་ཏེ་སྐབས་ལན་རཱེ་མགྲོན་པོ་རཱེ་བོས་ནས་
ཁྱིམ་དུ་ཡོང་ན། མོས་ནུས་པ་ཡོད་དགུས་རང་གི་གཡོ་སྐོལ་བྱས་པའི་
ཚོད་མ་དག་གཞན་བློ་ལ་འབབ་ཅི་ཐུབ་བྱེད་པ་དང་། ཁང་བའི་ནང་
གད་བདར་ཡག་པོ་བྱེད་པ་ཡིན།མོ་ཧྥོ་ད་ལམ་ཆེན་ནམ་ཨ་ལེ་ཞིས་ཡ་
ལམ་ཆེན་དུ་ཕྱིན་ནས་སྔོ་ཚོད་ཀྱིས་བཀང་བའི་ཤིང་རྟའི་བར་གསེང་
ནས་ཕར་འགྲོ་ཚུར་འོང་བྱེད་བཞིན་བློ་རྩེ་གཅིག་སྒྲིམ་ངང་ཤིང་ཏོག་
གདམས་པ་དང་། ད་དུང་གཟབ་ནན་གྱིས་ཚོང་བདག་ལ་རིན་གོང
དང་ཁོའི་ཤིང་ཏོག་སྣ་ཚོགས་ཀྱི་བཟང་ངན་འདྲི་བ་ཡིན། དེ་རྗེས་མེ་
ཏོག་འཚོང་མཁན་གྱི་ལག་གཟེབ་ནང་ནས་ཐིའུ་བཀླུབས་མེ་ཏོག་དང་
ལི་ཤིའི་མེ་ཏོག་ཉོས་རྗེས་ཡུལ་ལ་ལོག་སྟེ་མོ་རང་ཉིད་ཀྱིས་དངོས་སུ“མེ་
ཏོག་གི་ཆུན་པོ་བཟོ་བ་ཡིན། གཡོག་མོས་སྤྲོ་སེམས་འཁོལ་བའི་ངང་
ནས་ཅུང་རྙོག་འཛིང་ཡིན་པའི་ཚོད་མ་གཡོ་བཞིན་ཡོད། ཉེ་འདབས་
ཀྱི་བག་སོབ་ཁང་གི་ཚོང་བས་གཟབ་ནན་ངང་འཁྱགས་ཞོ་བསྐྱལ་
ཡོང་། བློ་རྩེ་གཅིག་སྒྲིམ་གྱིས་ལས་ཀ་སྒྲུབ་བཞིན་པའི་ཁྱིམ་གཞི་འདི་
ནས་ཆེས་རང་སྣང་གང་ཤར་གྱི་ལྷན་འཛོམས་དེས་བྲེལ་ཟིང་འདི་དག་
བསླངས་སོང་། མཐར་མི་རཱེ་ཁུའུ་རཱེ་ཡིས་གསོལ་ཆས་ལ་ཞིབ་བཤེར
བྱས་པ་དང་ཁྱིམ་ཆས་སྤར་སོང་།
གདན་འདྲེན་བྱས་པའི་སྐུ་མགྲོན་དང་ཕ་རཱེ་སི་བརྒྱུད་ནས་འགྲོ་
བཞིན་པའི་ཕྱི་གླིང་བ། ཡང་ན་མ་རཱེ་ལཱར་འཕྲིན་སྐྱེལ་བའི་ཕོ་ལན་
ཏྟིའི་མི། ལྷ་ལྕམ་མི་རཱེ་ཁུའུ་རེས་མོ་རང་གི་ཆ་མེད་མི་ལ་སྐྲག་པའི་
བུ་མོ་ཡུས་ལེ་ན་ཡི་ཆེད་བྱིས་པའི་སྤྲོ་ཚོགས་འགའ་རྩ་འཛུགས་བྱས།
མོ་རང་གིས་དངོས་སུ་ལག་འགུལ་ནས་མེ་ཏོག་གི་མགུལ་རྒྱན་དང་།
གསེར་ཤོག་གི་སྟར་ཀ ད་དུང་མདོག་སྣ་ཚོགས་ཀྱི་པྲ་ཚིལ་སྒྲོན་མེས་
ཡེ་ཤུའི་སྡོང་བོ་ལ་མཛེས་སྤྲས་བྱས་པ་དེ་ད་དུང་ཡང་གཞོན་སྐྱེས་ན་
གཞོན་དག་གི་མཛེས་སྡུག་ཕྱིར་དྲན་ཁྲོད་ན་ཡོད།
དུས་རྒྱུན་དུ་ཁུ་ལེ་མིན་སྲང་ལམ་གྱི་ཁང་བའི་ནང་དུ་ཡོང་མཁན་
ནི་ཨན་ཏི་ལའེ་དུ་པེར་ནཱ། རང་ཕེ་ཧན་དང་ཁོའི་ཆུང་མ། མོ་ནི་
མི་རཱེ་ཁུའུ་རཱེ་ཡི་ཆེས་བཟང་བའི་གྲོགས་མོ་ཡིན། ད་དུང་ཆོ་ཀྲི་ཡུས་
པན་དང་། པོ་ལོ་ལིང་ཀྲི་བུན། ཨེ་མའེ་ཀི་ཏུན། ཆོ་ཀྲི་ས་ཉིས་ཡ། ཁྲ་
ལིང་ཡུས་ཨེ་ཏུའུ་ཡ་ཅུའུ་ཡོས་མུའུ་སོགས་གྲོགས་བདུན་བརྒྱད་ལྷག་
ཡོད། སེའུ་རློར་གྱི་གྲོགས་མོ་འགའ་ཡོད། ཚང་མ་རིག་གནས་ཅན་
ཏག་ཏག་ཡིན།
གཟའ་ཉི་མའི་ཕྱོ་དྲོར། གནམ་གཤིས་ནི་ཧ་ཅང་དྭངས།ཁོ་ཚོ་ཚང་
མ་མེ་ཏོག་ར་བའི་ནང་མཉམ་དུ་འཛོམས། མི་རཱེ་ཁུའུ་རཱེ་སྡོང་བོའི་གྲིབ་
བསིལ་འོག་བསྡད་ནས་ཅི་ཞིག་འཚེམ་དྲུབ་བྱེད་བཞིན་ཡོད། ཉེ་སར་
ཨེ་ཧྥུ་ཡི་རླངས་འཁོར་ཆུང་བ་ཡོད།འོན་ཀྱང་མོའི་ལག་གི་འཚེམ་བཟོ་
ལྷན་རྒྱག་གི་ལས་ཀས་ཁོ་ཚོ་དང་ལབ་གླེང་བྱུང་བར་བར་ཆད་གཏན་
ནས་མི་བཟོ། འདི་ལྟ་བུའི་ཁ་བརྡ་བུད་མེད་གཞན་དག་གིས་ཐོས་ཚེ།
དེ་ནི་དངོས་གནས་ཀྲུང་གོའི་སྐད་ཆས་གྲོས་བསྡུར་བྱེད་པ་ལས་ཀྱང་
གཏིང་ཟབ་གོ་དཀའ་བ་ཡིན།
ཆེས་སྤྱིར་བཏང་མ་ཡིན་པའི་བགྲོ་གླེང་དེ་དག་གི་ནང་ཡང་
མཚམས་རེར་རྒྱུན་ལྡན་འཚོ་བའི་སྐོར་ཡང་ཐོས་རྒྱུ་ཡོད་དེ། སྨན་པ་
ཅའོ་ལིས་དང་རྡི་པིར་ནཱ། ལིང་ཀྲི་བན་སོགས་ཀྱིས་ཆབ་སྲིད་སྐོར་ལབ་
གླེང་བྱེད་བཞིན་ཡོད་པ་དང་། ཡེས་པཱན་གྱིས་ཧ་ཅང་མཛའ་བརྩེ་ལྡན
པའི་ངང་མི་རཱེ་ཡི་བབ་ཆགས་པའི་ལྭ་བའི་གྱོན་སྟངས་ལ་འཕྱ་དགོད་
བྱས། མོས་མཛེས་སྤྲས་ལ་སྣང་ཆུང་བྱས་པར་སྐྱོན་བརྗོད་བཏང་། དེ་
བས། ལོ་ན་གཞོན་པའི་སྐྱེས་མ་དེས་གློ་བུར་གྱི་ཁ་ཏ་སློབ་གསོ་དེར་
ཉན་བཞིན་ཧ་ལས་པའི་ངང་ལུས་ཡོད། རང་ཕེ་ཧན་གྱིས་ཀྱང་རྡུལ་
ཕྲན་སྐོར་གྱི་གླེང་མཚམས་བཞག་སྟེ་སྤྲོ་སེམས་འཁོལ་བའི་ཞལ་རས་
ཀྱིས་ནམ་མཁར་ལྟ་བཞིན་པ་ནི་ཝ་དགེ་ན་ཡི་དད་བཀུར་བ་ཞིག་དང་
འདྲ། སྐད་གསེང་མཐོན་པོས་ལེ་ཡུན་གཙང་བོའི་གསེར་ཞེས་པའམ་
ཡང་ན་མིང་གྲགས་ཀྱི་གླུ་བ་ཞེས་པའི་གླུ་གཞས་གཏོང་བར་བྱེད། ཕེ་
ཧན་གྱི་ལྕམ་ཆུང་གིས་མོའི་བྱིས་པ་ཚོ་ལ་བྱིས་སྒྲུང་འཆད་བཞིན་ཡོད།
ཨ་ལའེ་ནཱ་ཧྥོ་ལིང་ཞུས་དང་ཁོ་ཚོའི་རོགས་པ་ཡུས་ལའེ་ནཱ་ལ་བྱིས་
སྒྲུང་གི་གཏམ་རྒྱུད་བཤད་བཞིན་ཡོད།
ལྷ་ལྕམ་མི་རཱེ་ཁུའུ་རཱེ་ཡིས་དུས་རབས་གསར་བ་ཞིག་བསུས་སོང་
ཧྥ་རན་སི་ནས་ཁོ་གཉིས་ཀྱི་འབད་བརྩོན་ལ་དོ་སྣང་རྒྱབ་སྐྱོར་བྱེད་མགོ་
བརྩམས།
གོ་རིམ་དང་བོ་ནི་ངེས་པར་དུ་མེད་དུ་མི་རུང་བའི་གོ་རིམ་
ཞིག་རེད། དེ་ནི་ཕཱེར་ཚན་རིག་ཁང་གི་ཡོན་ཧྲིར་འདེམས་པ་དེ་རེད།
འཚམས་འདྲི་བྱེད་མཁན་ཡང་མང་དུ་ཕྱིན་ནས་མཁས་པ་འདིར་
དཀའ་ལས་བཟོས།
ཁོ་གཉིས་ལ་རྒྱབ་སྐྱོར་བྱེད་མཁན་གྱི་མི་རྣམས་ཀྱིས་ཁོ་རང་འོས་
མི་ལེགས་པོ་ཞིག་ཡོང་མིན་ལ་སེམས་ཁུར་བྱས་ཏེ་ཁ་ཏ་སློབ་གསོ
མང་བོ་གནང་།
ཕཱེར་ཅིའུ་ལེ༡༩༠༥ལོའི་ཟླ༧པའི་ཚེས༣ཉིན་ཚན་རིག་ཁང་དུ་
ཞུགས། ཡོན་ཧྲི༢༢ཀྱིས་ཁོར་འདེམས་ཤོག་འཕང་ནས་རྣམ་དཔྱོད་
ཅན་གྱི་འཐུས་མིར་བདམ་ཐོན་བྱུང་། ཕཱར་གྱིས་ཚན་རིག་ཁང་འདི་ལ་
བརྩི་འཇོག་བླ་མེད་བྱེད་བཞིན་ཡོད། ཕྱོགས་གཞན་ཞིག་ནས། ཕ་རཱེ་
སི་སློབ་ཆེན་གྱིས་ཁོའི་ཆེད་དུ་ཐག་གཅོད་བྱས་པའི་དོན་ཚན་ལ་ཡིད་
འཇོག་བྱས། ༡༩༠༤ལོར། སློབ་གཙོ་ལིས་ཡེར་གྱིས་ཁོར་དངོས་ལུགས་
རིག་པའི་དགེ་རྒན་གྱི་ལས་གནས་གནང་བ་དེ་ནི་ཁོས་རཱེ་སྒུག་ཡུན་
རིང་བྱས་ནས་ཐོབ་པ་ཡིན། གོ་གནས་འཕར་བར་དང་ལེན་མ་བྱས་
སྔོན་ལ། ཕཱོར་གྱིས་ཁོའི་ལས་འགན་སྒྲུབ་སའི་དངོས་བཤེར་ཁང་ནི་
གང་དུ་ཡོད་པ་དྲིས།
དངོས་བཤེར་ཁང་ནི་གང་དུ་ཡོད། ཅི་ཞིག་གི་དངོས་བཤེར་ཁང་
རེད།
ནོའོ་བྷེལ་བྱ་དགའ་ཐོབ་མཁན་འདི་གཉིས་ནི་ལའེ་ཡི་ཕ་མ་རེད།
རྟོགས་དགོས་པ་ཞིག་ནི་ཕཱེར་གྱིས་གལ་ཏེP.C.N.རིག་གནས་ཚན་
ཁག་གི་གོ་གནས་དེ་སོ་ཨར་པིན་ནས་འགན་དུ་བླངས་ན། ཁོས་ལས་
ཀ་གཞན་ཞིག་རྩ་བ་ནས་བསྒྲུབ་མི་ཐུབ་པ་རེད། ཁོ་ལ་ཐོབ་པའི་ལས་
གནས་གསར་བ་དེར་ཚོད་ལྟ་ཁང་མི་འདུག P.C.N.རིག་གནས་ཚན་
ཁག་གིས་མཁོ་སྤྲོད་བྱས་པའི་ཁང་མིག་དེ་གཉིས་ནི་ངེས་པར་དུ་རྒྱུད་
འཛིན་པར་སྤྲོད་དགོས་པ་སྨྲོས་མེད་ཡིན། དེ་བས་ཁོས་སྲང་ལམ་ནས་
དངོས་བཤེར་བྱེད་དགོས་བྱུང་།
ཕཱེར་གྱིས་ཁོའི་ངོ་མཚར་ཅན་གྱི་ཡིག་གཟུགས་བཀོད་ནས་རང་
གི་གོང་རིམ་གྱི་འགོ་ཁྲིད་ལ་འཕྲིན་ཡིག་ཅིག་སྤྲིངས། ལས་གནས་
གསར་བ་ལས་ཁོར་ཚོད་ལྟ་ཁང་མཁོ་སྤྲོད་མི་བྱེད་པར་མ་ཟད་ད་དུང་
ཞིབ་འཇུག་གི་འགྲོ་གྲོན་ཡང་མི་སྟེར། ཡིན་ཡང་ཁོ་སྔར་བཞིན་P.C.N.
རིག་གནས་ཚན་ཁག་ཏུ་བསྡད་ནས་དུས་ཚོད་མང་བོར་སློབ་ཁྲིད་བྱེད
བཞིན་ཡོད། ཁོར་ཡུག་ཆུང་ཆུང་དེ་ནས་ཁོ་དང་མི་རཱེ་ཁུའུ་རེས་མ་
མཐའ་ཡང་དོན་སྙིང་ཅན་གྱི་བྱ་བ་རཱེ་འགའ་བསྒྲུབ་ཐུབ།
གྲོས་བསྡུར་ཐེངས་འགའ་བརྒྱུད་རྗེས། ཆེས་མཇུག་མཐར་
ཕ་རཱེ་སི་སློབ་ཆེན་གྱིས་ཐག་གཅོད་བཟང་བོ་ཞིག་བྱས། གྲོས་ཁང་ལ་
དངོས་བཤེར་ཁང་གསར་འཛུགས་དང་ཧྥ་ལིང་སྒོར་མོ་ཁྲི་ལྔའི་གྲོན་
དངུལ་གཏོང་དགོས་པའི་རཱེ་འདུན་ཞུས། རཱེ་འདུན་དེ་གྲོས་ཁང་གིས་
དང་ལེན་བྱས་སོང་། ཟོར་པིན་ནས་ཕེར་ལ་གནས་ཤིག་མ་བྱིན་ཡང་
ཅུའུ་བེར་ཨེ་ལམ་ནས་ཁོ་ལ་ཁང་མིག་གཉིས་འཛུགས་བསྐྲུན་བྱས།ལོ་
རེར་སྐུ་ཞབས་མི་རཱེ་ཁུའུ་རཱེ་ལ་ཧྥ་ལིང༡༢༠༠༠ ཡིས་རོགས་སྐྱོར་གནང་
བ་དང་དེ་མིན་གཞན་སྒྲིག་ཆས་ཉོ་བྱེད་ལ་ཧྥ་ལིང༣༤༠༠༠ཡི་གྲོན་
དངུལ་བཏང་།
རྣམ་དག་ཟོལ་མེད་ཀྱི་ཕཱེར་གྱིས་སྒྲིག་ཆས་གྱི་རིན་པའི་དཔྱད
ཆས་ཉོས་ན་ཆོག་བསམ་ཡོད། དེའི་ཁར་ཁོའི་ཡོ་བྱད་དང་རྒྱུ་ཆ་ཚང་
མ་མི་ཆོག་པའང་མེད། ཁོས་འདི་ལྟར་བཀོད་སྤྱོད་བྱས་ཀྱང་ཆོག འོན་
ཀྱང་བཟོ་བསྐྲུན་གསར་བ་འདིའི་གྲོན་དངུལ་ནི་ངེས་པར་ཏུ་མ་དངུལ་
ཆུང་ཆུང་འདིའི་ནང་ནས་འདོན་པ་ཡིན། འགོ་ཁྲིད་མཁན་གྱིས་བཟོ་
བསྐྲུན་གྱི་མ་དངུལ་དང་སྒྲིག་ཆས་ཀྱི་མ་དངུལ་ནི་གཅིག་ཡིན་པར་
སེམས།
དེ་ལྟར། གཞུང་ཕྱོགས་པའི་འཆར་གཞི་ཡང་ཆུང་དུ་གཏོང་བ་དང་།
སྒོར་མོ་ཡོད་པའི་བུད་མེད་ཞིག་གིས་གནས་ཚུལ་འདི་ཤེས་རྗེས།
ཧ་ཅང་སེམས་འགུལ་ཐེབས། རང་འགུལ་གྱིས་ལྷ་ལྕམ་མི་རཱེ་ཁུའུ་རཱེ་ལ་
རོགས་རམ་བྱེད་པ་རེད། ད་དུང་གྲོས་གཞི་བཏོན་ནས་ཁོ་ཚོ་ལ་ཕྱོགས་
གཞན་ཞིག་ནས་ཚོད་ལྟ་ཁང་ཞིག་འཛུགས་བསྒྲུན་བྱེད་པ་དང་། ཕཱེར་
གྱིས་མི་རཱེ་ཁུའུ་རཱེ་ལ་རཱེ་བ་བཅངས་ཡོད། ཁོའི་འཆར་གཞི་དང་རཱེ་བས་
མོ་ལ་གསལ་འདེབས་བྱེད་བཞིན་ཡོད།
དོན་དག་ཞིག་གིས་ལྷ་ལྕམ་མི་རཱེ་ཁུའུ་རཱེ་ལ་དགའ་བ་ངོ་མ་དེ་
སྟེར་བ་རེད། ཕཱོར་ལ་དེ་ནས་བཟུང་མཉམ་ལས་མཁན་གསུམ་ཡོད་པ་
ཡིན།གཅིག་ནི་དངོས་བཤེར་ཁང་གི་གཙོ་འགན་པ་དང་།ཅིག་ཤེས་ནི་
ཁོའི་ལས་རོགས་པ། ད་དུང་ལས་བཟོ་བ་བཅས་ཡིན།
དུས་དེར་མ་སླེབས་བར་ཏུ་དངོས་བཤེར་ཁང་གི་གཙོ་འགན་པ་
ནི་མི་རཱེ་ཁུའུ་རཱེ་ཡིན། འོན་ཀྱང་ན་གཞོན་བུད་མེད་དེའི་དངོས་བཤེར་
ཁང་ནས་ལས་ཀ་བྱེད་པར་ཁས་ལེན་པ་ཙམ་ཡིན། མི་རཱེ་ཁུའུ་རཱེ་ཡིས་
ལེགས་འགྲུབ་བྱུང་ཡོད་པ་དེ་ནི་ལེ་ལ་ཞིབ་འཇུག་བྱེད་པའི་དངོས་
བཤེར་དང་འབྲེལ་བ་དམ་པོར་ཡོད། གཅིག་ནས་མིང་ཐོའི་སྟེང་མེད་
ལ་ཅིག་ཤེས་ནས་གླ་ཆ་ཡང་མེད། ༡༩༠༤ལོའི་ཟླ༡༡པར་ད་གཟོད་མོ
རངར་གཏན་ཁེལ་བྱས་པའི་ལས་གནས་དང་ཟླ་ཕོག་ལ་ལོ་གཅིག་
ནང་ཧྥ་ལིང་སྒོར་མོ༢༤༠༠བྱིན་པ་ཡིན། འདི་ནི་མོ་རང་ཐོག་དང་བོར་
དངོས་སུ་ཁྱོ་གའི་དངོས་བཤེར་ཁང་དུ་འཛུལ་བ་ཡིན།
འདི་ནི་ཁོ་ཚོའི་འཚོ་བ་གསར་བ་དང་འཕྲོད་པ་རེད།
ཕཱེར་གྱི་སློབ་ཁྲིད་གྲ་སྒྲིག་ལ་མི་རཱེ་ཁུའུ་རཱེ་ཡིས་སྔར་བཞིན་སྔོན་
ཆད་དང་འདྲ་བར་སའེ་ཧྥུའུ་ཨར་སློབ་དེབ་སྤྱོད་བཞིན་ཡོད། ཁོ་གཉིས་
ཀའི་ཧུའུ་བེར་ཨེ་ལམ་གྱི་ཅུང་དོག་པའི་ཁང་མིག་ནང་འཇལ་བ་ཡིན།
ཨན་ཏི་ལའེ་དུ་པེར་ནཱ་ཨར་པོ་ལ་པོ་ཏིག ཨ་མེ་རུ་ཁའི་དགེ་རྒན་ཆེན་
མོ་ཏུའུ་ཡ་ནཱ་དང་། ད་དུང་ལག་རོགས་པ་འགའ་དང་སློབ་མ་ཚང་མས་
དངོས་བཤེར་ཁང་འདིའི་ནང་དུ་མུ་མཐུད་ནས་ཞིབ་འཇུག་བྱེད་པ
རེད། ཁོ་ཚོ་ཚང་མའི་མགོ་བོ་སྒུར་ནས་དེའི་དུས་བཀོད་སྤྱོད་བྱས་ཟིན་
པའི་གཏན་འཇགས་མ་ཡིན་པའི་སྒྲིག་ཆས་ལ་ལྟ་བཞིན་ཡོད།
༡༩༠༦ལོའི་འདས་ལོག་དུས་ཆེན་ལ། གནམ་གཤིས་ཧ་ཅང་
བཟང་། ཁུའུ་རཱེ་བཟའ་ཟླ་གཉིས་ཀ་ཧྲི་ཧྥུ་ལེ་ཛི་ཞེས་པའི་ས་ཆར་གཞི
ཆགས་ཡོད་པའི་ལྷིང་འཇགས་ཀྱི་ཁང་བ་དེ་ནས་ཉིན་འགར་བསྡད།
ཁོང་ཚོས་གྲོང་གསེབ་ཀྱི་འཚོ་བ་ལ་གོམས་པར་བྱས་ནས་ས་སྲོས་
ཀྱི་དུས་རཱེ་རཱེ་ལ་བུ་མོ་གཉིས་ཀ་ཁྲིད་ནས་ཞིང་ར་ཆེན་པོའི་ནང་ལ་འོ་
མ་ལེན་དུ་སོང་བ་ཡིན། ཀཱེ་ཧྥུ་ཟླ་བ་བཅུ་བཞི་ལོན་པའི་དུས་སུ་གོམ་པ་
འཁྱར་འཁྱོར་ངང་འགྲོ་ལ། སྐམ་ཞིང་མཁྲེགས་པའི་ཤིང་རྟ་ཆུང་ཆུང་ལ
བསྡད་ནས་འགྲོ་སྐབས་ཁྱོ་ག་གད་མོ་ཤོར།
གཟའ་ཉི་མར་ཐོན་ཐེངས་རཱེ་ལ་རྒྱང་རིང་གི་ཕྱོགས་ནས་ཆོས་
ཁང་གི་ཅོང་སྒྲ་ཐོས་དུས། ཁུའུ་རཱེ་བཟའ་ཟླ་གཉིས་ཀ་ལྕགས་རྟར་ཞོན་
ནས་ཧཱོ་བ་ཡ་པུ་ཞེས་བྱ་བའི་ས་ཆ་དེ་ན་ཡོད་པའི་ནགས་ཚལ་ཆེན་
པོ་དེའི་ནང་ལ་སྤྲོ་འཆམ་དུ་སོང་བ་དང་། རྒྱུན་དུ་ཁྱིམ་ལ་ཕྱིར་ལོག་
དུས་མེ་ཏོག་འགའ་རཱེ་བཏུས་ནས་འོང་། ཉིན་གཉིས་པར་ཕཱེར་གྱིས་
ཐང་ཆད་པར་བསམ་ནས་ཕྱི་ལ་མ་སོང་། སྒྱིད་ལུགས་དང་རྣམ་གཡེང་
ངང་ནས་རྩྭ་ཐང་ན་ཁ་སྦུབ་དུ་འཁོར་ནས་བསྡད་ཡོད། མཚར་སྡུག་
ལྡན་པའི་ཉི་འོད་འཇམ་པོ་དལ་མོར་རི་ཁུག་དུ་འཚེར་བ་དང་སྤྲིན་པ་
ཕྱོགས་བཞིར་མཆེད། ཨེ་ཧྥུས་བལ་ཕྱར་ཞིག་གི་སྟེང་དུ་བསྡད་ནས་
གང་འདོད་ཀྱིས་སྐད་ཆ་བཤད་བཞིན་ཡོད། ཡུའུ་ལེ་ནའི་ཕྱེ་ལེབ་
འཛིན་སྤྱད་ཀྱི་མདོག་ལྗང་ཁུའི་བ་རྒྱ་ཆུང་ཆུང་ཞིག་གཡུག་བཞིན་མོ་
རང་འདི་འདྲའི་ལག་ཡོང་མང་བོ་ཞིག་ཐོན་མ་མྱོང་བས་དགའ་འབོད་
བྱེད་ཀྱིན་ཡོད། མོ་རང་གི་ཚ་བ་ཆེ་བར་བསམ་ནས་ཕྱི་ལ་ཕུད་པ་དང་
དགོད་སྤྲོ་བའི་ངང་ནས་བུ་མོ་ཆུང་ཆུང་གི་ཤ་འབྱར་ལྭ་བ་ཞིག་དང་
སྐྱེས་པའི་རྐང་སྣམ་ཐུང་ཐུང་ཞིག་གྱོན་ནས་ཕཱེར་དང་མི་རཱེ་ཁུའུ་རཱེ་
གཉིས་ལ་བཅར་ཏེ་གན་རྐྱལ་དུ་ཉལ་ནས་ཁོ་ཚོའི་བྱིས་པ་འདི་དག་གི་
མཛེས་སྡུག་ལ་ལོངས་སུ་སྤྱོད་བཞིན་ཡོད།
ཕལ་ཆེར་ཉིན་དེའི་ཞོགས་པ་ཡིན་པ་འདྲ། ཡང་ན་ཉི་མ་དང་བོ་
ཡིན་པ་འདྲ། དཔྱིད་ཀྱི་དཔལ་མོ་དལ་གྱིས་ལྡང་བའི་ས་གཞིའི་སྟེང་
ནས་ཁུའུ་རཱེ་བཟའ་ཟླ་གཉིས་ཀ་སྤང་ཐང་དུ་ཉལ་བསྡད་པ་དང་། འགྲམ་
ན་སྐོར་བ་བརྒྱབ་ནས་རྩེད་བཞིན་པའི་བུ་མོ་གཉིས་ཀར་བལྟས་ནས་
དུས་ཚོད་བསྐྱལ། ཡང་བསྐྱར་ཉེ་འགྲམ་ན་འགུལ་ཙམ་ཡང་མི་བྱེད་
པར་གན་རྐྱལ་དུ་ཉལ་བའི་མི་རཱེ་ཁུའུ་རཱེ་ལ་ལྟ་བཞིན་ཡོད། ཁོས་ཆུང་
མའི་དཔྲལ་བ་དང་གསེར་མདོག་ལྡན་པའི་སྐྲ་ལོ་ལ་བྱིལ་བྱིལ་བྱེད་
བཞིན་ཡོད། ད་དུང་སྐད་དམའ་མོས་མི་རཱེ་ཁུའུ་རཱེ་ལ་ཁྱོད་ཀྱི་ཉེ་འགྲམ་
ནི་སྤྲོ་སྐྱིད་ལྡན་པ་ཞིག་རེད་ཟེར།
༡༩༠༦ལོའི་ཟླ་བཞི་བའི་ཚེས་བཅུ་དགུ་སྟེ་བཟའ་ཕུར་བུ་ཉིན་
གནམ་གཤིས་བཟང་རྒྱུ་མེད་པས། ཉིན་གང་བོར་ཆར་བ་བབས་ནས་
ས་སྨུག་འཐིབས་ཡོད་པ་དང་འདྲ། ཁུའུ་རཱེ་བཟའ་ཟླ་གཉིས་ཀྱི་བློ་
གཅིག་སེམས་གཅིག་གིས་བྱ་བར་མགོ་བརྩམས་དགོས་པས་ཉིན་དེར་
ཆར་བ་ཆེན་པོ་འབབ་བཞིན་ཡོད་ནའང་ངེས་པར་དུ་བསྒྲུབ་དགོས་
པའི་བྱ་བ་མང་བོ་ཡོད། ཉིན་དེར་སྐུ་ཞབས་ཕཱེར་ལགས་དངོས་ལུགས་
སློབ་གླིང་གི་སློབ་དཔོན་ཆེན་མོ་རྣམས་ཀྱི་གསོལ་སྟོན་ལ་ཞུགས་
དགོས་པ་དང་དེ་ནས་ཁོའི་དཔེ་ཆ་དཔར་སྐྲུན་མངགས་བཅོལ་བྱེད་
པའི་མི་དེའི་གམ་དུ་སོང་ནས་དཔེ་ཆའི་མ་དཔེ་ལ་བལྟ་དགོས། དེར་མ་
ཟད་ད་དུང་ཚན་རིག་གླིང་དུ་སོང་ནས་ལས་ཚོགས་ལ་ཞུགས་དགོས།
ལྷ་ལྕམ་མི་རཱེ་ཁུའུ་རཱེ་ལ་ཡང་སློབ་ཁྲིད་འགའི་གོ་སྒྲིག་ཡོད། དེ་
བས་ནངས་སྔ་མོའི་བྲེལ་འཚུབ་འོག་ནས་ཁོ་བཟའ་ཟླ་གཉིས་ཀ་ཕལ་
ཆེར་ངོ་ཐུག་ཐུབ་མེད་པ་འདྲ།
ཕྲེར་གྱིས་ཁང་བའི་ཤོད་ནས་མི་རཱེ་བོས་ཏེ་མོ་རང་ཚོད་ལྟ་ཁང་ལ་
འགྲོ་མིན་དྲིས། མི་རཱེ་ཡིས་ཁང་སྟེང་ན་ཡི་ལེ་ན་དང་ཨེ་ཧྥུ་གཉིས་ལ་ལྭ་
བ་གོན་བཞིན་ཡོད་དེ། དེ་རིང་ཕྱི་དྲོ་མོ་རང་འགྲོ་ཁོམ་མེད་པ་རེད་ཅེས་
ལན་བཏབ་མོད་འུར་སྒྲ་ཆེ་བས་མོའི་སྐད་ལན་དེ་མི་གསལ་བར་བྱས།
སྒོ་ཆེན་ཕཱང་ཞེས་གྲགས་ལ་ཕེར་བྲེལ་འཚུབ་ངང་སྒོར་བུད་ནས་མྱུར་
མོར་ཆས་སོང་།
ལྷ་ལྕམ་མི་རཱེ་ཁུའུ་རཱེ་ཡིས་རང་གི་བུ་མོ་གཉིས་དང་ཁོ་ཚང་གི་
ཁུའུ་རཱེ་སྨན་པ་གསུམ་པོར་འགྲོགས་ནས་གུང་ཚིགས་འཐུང་བའི་
སྐབས་སུ། སྐུ་ཞབས་ཕཱེར་ལགས་ཀྱིས་ཟ་ཁང་ཆེན་མོ་ནས་ཁོའི་
གྲོགས་པོ་ཚོ་དང་མཉམ་དུ་སྤྲོ་སེམས་འཁོལ་ནས་ཁ་བརྡ་བྱེད་བཞིན་
ཡོད། ཁོ་རང་འདི་འདྲའི་ལྷིང་འཇགས་ཀྱི་འདུ་འཛོམས་ལ་སྤྲོ་སྣང་ཡོད་
དེ༑ ཁོ་ཚོས་དེ་ན་སོར་པུན་གྱི་ཞིབ་འཇུག་དང་ཆེད་ལས་སོགས་གླེང་
བཞིན་ཡོད།
ཕྱི་དྲོའི་དུས་ཚོད་གཉིས་ལ་ཐོན་པའི་སྐབས་སུ་སྐུ་ཞབས་ཕེར་
ལགས་ཀྱི་གྲོགས་པོ་རྣམས་ལ་བདེ་མོ་བཞག་ནས། མཚན་མོ་དེ་ལ་ངོ་
ཐུག་རྒྱུའི་གྲོས་བྱས་ཡོད་པའི་ཁོའི་གྲོགས་པོ་བཟང་བོ་སྐུ་ཞབས་རིང་
ཕེ་ཧན་ལགས་ལ་ཕྱག་འཇུ་བྱས། སྒོ་ཁར་ཐོན་དུས་ཁོས་སེམས་ལྷོད་
གཡེང་ངང་ནམ་མཁར་བལྟས་ནས་མགོ་བོ་ལྕོག་ཙམ་བྱས་རྗེས་ཆར་
གདུགས་ཕྱེ་སྟེ་ཆར་བ་ཤག་ཤག་ཁྲོད་ནས་སའེ་ནའ་ཁུལ་དུ་སོང་།
སྐུ་ཞབས་ཕཱེར་དཔེ་སྐྲུན་ཁང་གི་སྒོ་ཁར་ཐོན་དུས་སྒོ་རྒྱབ་འདུག་
པ་མཐོང་། བཟོ་བ་ཡོངས་ཀྱི་ལས་མཚམས་བཞག་ནས་ཁྲོམ་སྐོར་བྱེད་
བཞིན་འདུག དེ་ནས་ཁོ་རང་སྲང་ལམ་ཏའོ་ཧྥེ་ནའ་ལ་སོང་། ཤིང་རྟའི་
ཁ་ལོ་བའི་ཀི་སྒྲ་དང་ཉེ་འཁོར་གྱི་གྲུ་ཁ་ནས་བསྐྱོད་པའི་གློག་འཁོར་
གྱི་རྣ་ལ་གཟན་པའི་སྒྲ་དེ་དག་གིས་སྲང་ལམ་འདི་འུར་ཟིང་ཆེ་བར་
བཟོས་འདུག ཕ་རཱེ་སིའི་ཁུལ་རྙིང་བའི་ལམ་ཕྲན་དོག་མོའི་སྟེང་ཧ་ཅང་
འཚང་ཁ་བྱེད། གཞུང་ལམ་སྟེང་འགྲོ་མི་ཆོག་པ་རེད། འོན་ཀྱང་ཕྱི་དྲོ་
འདིའི་སྐབས་སུ་འགྲོ་འོང་བྱེད་པའི་མི་ཧ་ཅང་མང་། མིའི་བགྲོད་ལམ་
ནི་ཅུང་དོག་པོར་སྣང་བ་རེད། སྤྱིར་ན་ཕཱོར་གྱི་མི་ཉུང་བའི་ལམ་ཕྲན་
སྟེང་འགྲོ་བ་ཡིན། ཁོ་སྐབས་ལན་རཱེ་ཧྲི་ཕོའུ་གཙང་འགྲམ་ནས་འགྲོ།
གོམ་སྟབས་འཁྱར་འཁྱོར་གྱིས་སེམས་སུ་དོན་དག་གཞན་ཞིག་དྲན་
ནས་ཡོད། མིག་ཟུང་གཅིག་བསྡུས་ཀྱིས་རྣམ་འགྱུར་ལ་བལྟས་ན་ཧ་
ཅང་གཟབ་ནན་བྱེད་བཞིན་ཡོད། ཁོས་ཅི་ཞིག་ལ་བསམ་བློ་གཏོང་བ་
ཡིན་ནམ། ད་ལྟ་སྒྲུབ་བཞིན་པའི་དངོས་བཤེར་ལ་བསམ་བློ་གཏོང་བ་
ཡིན་ནམ། ཡང་ན་ཁོའི་གྲོགས་པོ་ཡུས་པན་གྱི་བྱ་བ་ཡིན། ཡུས་པན་
གྱི་ཆེད་རྩོམ་ཚན་རིག་ཁང་དུ་སྤྲད། ཁོ་ཚོས་ད་ལྟ་དངོས་ནས་ཁུག་མ་
གཅིག་ནང་དུ་བསྡུ་བཞིན་ཡོད། དངོས་ནས་མི་རཱེ་ཁུའུ་རཱེ་དྲན་པ་ཡིན་
ནམ།
ཁོ་དངོས་ནས་སྣུམ་སྙིགས་བཏིང་བའི་རྒྱ་ལམ་ནས་ཅུང་ཙམ་ལ་
སོང་། ནོའུ་ཧྥུ་ཟམ་པའི་ཕྱོགས་སུ་དལ་མོར་བསྐྱོད་བཞིན་པའི་ཤིང་
རྟའི་རྗེས་དེད་ནས་འགྲོ་བཞིན་ཡོད། སྲང་ལམ་འདིར་ཐོན་དུས་གྲུ་
མགོ་སྣོལ་བའི་ས་གནས་ལ་འགྲོ་ཐུབ། འུར་སྒྲ་ལྡིར་ལྡིར་བྱེད་པའི་སྐད་
སྒྲ་ཇེ་ཆེར་གྱུར། གོང་ཏུ་ལ་བསྐྱོད་པའི་གློག་འཁོར་དཱ་གིན་གཙང་བོ་
བརྒྱུད་ནས་སོང་། དངོས་རྫས་ལྗིད་མོ་སྐྱེལ་འདྲེན་བྱེད་པའི་འཁོར་ལོ་
བཞི་ཅན་གྱི་ཤིང་རྟ་ཞིག་རྟ་མཆོག་གཉིས་ཀྱིས་དྲུད་ནས་ཟམ་པའི་སྟེང་
ནས་ཚུར་ཐོན་པ་རེད། འཕྲེད་བརྒལ་རླངས་འཁོར་མྱུར་དུ་ཧྥེ་ན་ལམ་
དུ་བརྒྱུགས།
ཕཱེར་གྱིས་གཞུང་ལམ་བརྒྱུད་བསམ་མོད། འོན་ཀྱང་རྐང་ཐང་
འགྲོ་སའི་ལམ་དུ་བགྲོད་པ་རེད། ཁོའི་རྣམ་གཡེང་བྱེད་བཞིན་གློ་བུར་
དུ་གནས་གཞན་དུ་སྤོར་བ་རེད། གླ་གཏོང་ཤིང་རྟ་འཁོར་ལོ་འགེབས་
སྲུང་བྱེད་པ་དང་ཁ་བྲལ། འཁོར་ལོ་འདིའི་ཕྱོགས་གཞིའི་འཁོར་སྒྲོམ་
གྱིས་མིག་ལམ་སྒྲིབ་པ་རེད། ཁོ་གཡོན་ཕྱོགས་སུ་གོམ་པ་འགའ་སྤོས་
རྗེས་ཚ་རླངས་འཕྱུར་བའི་ཕྱུགས་ཟོག་ཞིག་ལ་བརྒྱབ། ཟོང་འཁོར་དེ་
འདིའི་སྐབས་སུ་དྲང་འཕྲེད་ཀྱིས་འདིར་བརྒྱུད། ཁོས་གདོང་གཏུག་
བརྒྱབ་པ་ནི་ཤིང་རྟ་འདྲུད་མཁན་གྱི་རྟ་མཆོག་ཅིག་ཡིན། རླུང་འཁོར་
འཁོར་བ་ལྟ་བུའི་ཕྱོགས་གཉིས་ཀྱི་འཁོར་ལོ་ཉེ་སར་བཅར་བས་ཕེར
ཧ་ཅང་དངངས་སྐྲག་སྐྱེས་ནས་གླེན་རྟགས་ཚ་པོའི་གནས་ས་སྤར་བ་
རེད། ཏག་ཏག་ཤིང་རྟ་འཁོར་ལོའི་མདུན་ཕྱོགས་ནས་འགྲེང་བསམ།
འོན་ཀྱང་གློ་བུར་དུ་ཕྱི་བསྣུར་བྱས་ནས་རྗེས་སུ་འགྲེང་བ་རེད། སློབ
གཉེར་བ་འདིའི་ལྷམ་འོག་རློན་པ་ས་སྟེང་ནས་ཤུད་པས་འབོད་བཞིན་
པའི་སྐད་སྒྲ་ཞིག་གྲགས་ཡོང་། དེ་ནི་ཧ་ཅང་དངངས་སྐྲག་སློང་བའི་
སྐད་སྒྲ་ཞིག་ཡིན། ཕཱེར་རྟ་མཆོག་གཉིས་ཀྱི་སྟེང་དུ་མཆོངས་ནས་རྩུབ་
སྤྱོད་ཀྱིས་ལམ་ན་འགྲོ་བཞིན་པའི་མི་དག་ལ་སྡོད་སྡོད་ཤིང་རྟའི་ཁ་ལོ་
བའི་མཐུར་ཐག་ཕྱིར་སྡུད་རོགས་ཞེས་འབོད་བཞིན་ཡོད། འོན་ཀྱང་དེ་
ལ་དོན་སྙིང་སྤུ་ཙམ་ཡང་མེད། རྟ་མཆོག་དེ་གཉིས་སྡུར་བཞིན་མདུན་
ཕྱོགས་སུ་བསྐྱོད་བཞིན་ཡོད།
ཕཱེར་ས་ལ་འགྱེལ་སོང་། ད་དུང་གསོན་ཡོད་ལ་རྨས་ཅི་ཡང་ཕོག་
མེད། ཁོས་འུར་མ་བརྒྱབ། ཕལ་ཆེར་གནས་ཡང་སྤར་མེད། རྟའི་རྨུག་
པ་དང་ཟོང་འཁོར་གི་འཁོར་ལོ་གཉིས་ཀ་ཁོའི་ལུས་པོའི་སྟེང་དུ་སོང་
མོད། ཡིན་ཡང་ཁོ་ལ་རྨས་མ་ཕོག ཕལ་ཆེར་ངོ་མཚར་ཆེན་པོ་འདྲ་
བྱུང་བ་རེད། འོན་ཀྱང་ཧ་ཅང་ཆེ་བའི་འཁོར་ལོ་དེ་གཉིས་ཀྱིས་ཏུན་
དྲུག་ཅན་གྱི་ལྗིད་ཐེག་དངོས་པོ་དྲུད་ཡོད། ད་དུང་ཡང་སྤྱི་ལེ་འགའ་ལ་
བགྲོད་དགོས། གཡོན་ཕྱོགས་ཀྱི་གཞུག་འཁོར་མཁྲེགས་པོ་མིན་པའི་
བཀག་རྡོ་རྡུང་བས་དེ་མ་ཐག་ཏུ་རྨེག་མེད་དུ་བཏང་བ་རེད། འདི་ནི་
དཔྲལ་བ་རེད། མི་ཞིག་གི་ཀླད་པའི་མགོ་རུས་རྨེག་མེད་དུ་བཏང་ན་
མདོག་དམར་པོའི་དངོས་པོ་ཞིག་འདམ་ནང་གློ་བུར་དུ་ཆར་ཆུ་དང་
ལམ་ནང་གི་འདམ་ལ་འདྲེས་པའི་ཟུང་ཁྲག་དམར་པོས་ལམ་དཀྱིལ་
ཚང་མ་སྦགས་བྱུང་། ཉེན་རྟོག་པ་འགས་རྐྱེན་ལམ་དུ་ཤོར་བའི་བེམ་
པོ་དེ་ཁུར་ནས་ཕྱོགས་སོ་སོར་ཤིང་རྟ་འཚོལ་དུ་སོང་ནའང་། ཤིང་རྟའི་
ཚོང་དཔོན་སུ་ཡིན་རུང་ཁྲག་གིས་སྦགས་པའི་སྐུ་ཞབས་ཕེར་ལགས་
ཀྱི་བེམ་པོ་དེ་སྐྱེལ་ན་མ་འདོད།
སྐར་མ་འགའི་རྗེས་སུ་མི་རྣམས་ཀྱིས་གནས་ཚུལ་དེ་ཐོས་རྗེས་
ཕྱོགས་དེ་རུ་རྒྱུག་ཡོང་ནས་ལྟད་མོར་བལྟས། མི་རྣམས་ཀྱིས་བསམ་
བཞིན་དུ་དོན་རྐྱེན་ཡ་ང་བ་འདི་བཟོ་མཁན་མ་ཡིན་པའི་ཤིང་རྟའི་
བདག་པོ་ལཱོ་ཡེམ་ནན་ལ་སྡུག་མོ་བྱས། རྗེས་སུ་མི་གཉིས་ཀྱིས་ཤིང་ཁྲི་
ཞིག་འཁྱེར་ཡོང་ནས་དེ་སྟེང་དུ་བེམ་པོ་བཞག་པ་དང་། སྙིང་རྗེ་མེད་
པའི་ཚུལ་གྱིས་ཉེ་འགྲམ་གྱི་སྨན་ཁང་ཆུང་ཆུང་ཞིག་ནས་ཅུང་ཟད་
དལ་འགོར་བྱས་རྗེས་ད་གཟོད་ཉེན་རྟོག་པའི་གཞུང་ལས་ཁང་ལ་ཁྲིད་
ནས་སྒོར་ཁུག་དང་ལག་འཁྱེར་ལ་བརྟག་དཔྱད་བྱེད་མགོ་བརྩམས།
སྒོར་ཁུག་ནང་དུ་སྐུ་ཞབས་ཕེར་ལགས་ཀྱི་ལས་བཞུགས་འཛིན་ཡིག་
ཁུར་ཡོད་པས་དེ་ནི་མ་གཞི་སྐུ་ཞབས་ཕཱེར་ཁེ་ཡློ་རཱེ་ཡིན་པ་ཤེས་པ་
དང་མི་སྣ་སྐད་གྲགས་ཅན་ཡིན་པ་ཤེས་སོང་། གཏམ་ངན་རླུང་འཁྱེར་
གྱིས་དཔེ་ཇི་བཞིན། མི་རྣམས་ཀྱིས་གནས་ཚུལ་དེ་ཤེས་རྗེས་འཚུབ་
ཆ་ཆེན་པོ་བྱུང་བ་དང་། ཧ་ཅང་ཁོང་ཁྲོ་ལངས་ནས་ཤིང་རྟའི་བདག་པོ་
ཐོག་ལ་རྒྱུག་རྒྱུག་བྱེད། ཉེན་རྟོག་པ་བར་དུ་ལངས་ནས་དེར་སྲུང་སྐྱོབ་
བྱེད།
སྨན་པ་ཏེ་ཝོ་ཨེར་ལགས་ཀྱིས་བེམ་པོ་ལ་ཞིབ་ཚགས་ངང་ལྟ་
ཞིབ་བྱེད་པ་ཡིན་ལ།བྲང་གི་རྨ་ཁར་ནི་ལྟ་མི་ཐུབ་ཅིང་ཁྲག་དང་འདམ་
གྱིས་གཡོགས་འདུག མི་འགྱངས་བར་ཉེན་རྟོག་པ་ཚོས་དངོས་ལུགས་
སློབ་གླིང་ལ་ཁ་པར་བཏང་ནས་གནས་ཚུལ་བཤད། སློབ་གླིང་གི་མི་དེ་
དག་ཐོན་མ་ཐག་ཏུ་སྐྲག་སྣང་དང་སྡུག་བསྔལ་ཆེན་པོ་སྐྱེས་ནས་ངུས་
བྱུང༌། ཅུང་མ་འགོར་བར། ཀུ་ཨང་ཨོ་གུའུ་སི་ཏུན་ལམ་གྱི་ཉེན་རྟོག་
པ་ཆུང་བའི་ཡན་ལག་ཅུས་ནང་གདུང་སེམས་གཏིང་སྐྱེས་ཀྱིས་ཡན་
ལག་ཅུས་ཀྱི་ཅུའུ་ཀྲང་དང་དྲུང་ཡིག་གིས་དངོས་ལུགས་རིག་པ་འདིའི་
ལག་རོགས་པ་གཞོན་པ་སྐུ་ཞབས་ཁུ་ལའེ་ཨར་ལ་བལྟས་ནས་ལུས་
སྒུར་སྒུར་བྱས་ནས་ངུ་སྐད་ཤོར་བར་བལྟས།
སྐུ་ཞབས་ཕཱེར་ཤིང་ཁྲིའི་སྟེང་དུ་བཞག་ཡོད་ལ་ལུས་ཧྲིལ་བོར་
རས་དཀར་པོས་གཡོགས་ཡོད། གདོང་ལ་རྨ་ཁ་མེད་པས་ཁེབས་མེད།
ད་ལྟ་ཁོས་བྱ་བ་ཡོངས་རྫོགས་ལ་དོ་སྣང་བྱས་མེད།
ཤིང་རྟ་ཆེན་པོ་དེ་སྨི་ཁྲི་ལྔ་ཙམ་ཡོད་ལ་ནང་དུ་དམག་ལྭ་མང་བོ་
བཀལ་ཡོད། སྒོ་ལ་བཞག་འདུག་པས་ཆར་བས་ཤིང་རྟའི་འཁོར་ལོ་
སྟེང་དུ་ཆགས་ཡོད་པའི་ཁྲག་ཚང་མ་ག་ལེ་ག་ལེར་བཀྲུས་ཚར། ཤ་
ཤེད་རྒྱས་པའི་རྟ་རྒོད་དེས་རྟ་བདག་མེད་པ་ཤེས་པས་མི་བདེ་བའི་ཚུལ་
གྱིས་སྣ་ནས་དབུགས་འབྱིན་ཞིང་རྐང་བས་ས་ལ་རྡབ།
ཆག་སྒོ་ལ་སྔ་ལྟས་ཅི་ཡང་མེད་པར་ལྷ་ལྕམ་མི་རཱེ་ཁུའུ་རཱེ་ཡི་བདེ་
སྐྱིད་ཀྱིས་ཁེངས་པའི་ཁྱིམ་ཚང་དུ་བབས་པ་ན། སྲང་བར་དེ་ལ་རླངས
འཁོར་དང་གླ་གཏོང་ཤིང་རྟ་འགའ་གྲོང་ཁྱེར་ཕ་རཱེ་སི་ཡི་མཁར་རྙིང་དེ་
དག་བརྒྱུད་ནས་ཁོས་ཁྱིམ་ལ་མི་སྣ་འགའ་ཐོན་པ་དང་། ལྷིང་འཇགས་
ཀྱི་ཁེངས་པའི་ཁུ་ལུ་མན་སྲང་མདོ་ནས་བསྡད་ནས་ལྷ་ལྕམ་མི་རཱེ་ཁུའུ་
རཱེ་ཚང་ལ་བསྐྱོད་པར་བྱས། སྲིད་འཛིན་གྱིས་མངགས་པའི་འཕྲིན་
གཏོང་བ་ཁོའི་ཁྱིམ་དུ་སླེབས་རྗེས་ལྷ་ལྕམ་མི་རཱེ་ཁུའུ་རཱེ་ཨེ་ཡོད་ཅེས་
དྲིས། ཁྱིམ་གྱི་གཡོག་མོས་མོ་རང་ད་དུང་ཕྱིར་ཐོན་མེད་ཞེས་ལན་བྱིན་
མ་ཐག་ཏུ་མྱུར་མོར་སྐད་ཆ་ཅི་ཡང་མི་བཤད་པར་ཕྱིར་ལོག་སོང་།
ཡུན་རིང་མ་ཐོགས་པར་སྒོ་ཆེན་གྱི་དྲིལ་བུ་ཡང་བསྐྱར་གྲགས
བྱུང་། དངོས་ལུགས་སློབ་གླིང་གི་སློབ་དཔོན་ཆེན་མོ་པཱོ་ལོར•ཨ་ཕཱེར་
དང་ཁོའི་གྲོགས་པོ་རིང“ཕཱ་ཧན་གཉིས་ནང་དུ་འཛུལ་འོང་ནས་ལྷ་
ལྕམ་མི་རཱེ་ཁུའུ་རཱེ་དང་ཁོ་ཚང་གི་གཡོག་མོ་མ་གཏོགས་མེད་པའི་
ཁང་ཁྱིམ་ལྷིང་འཇགས་ཅན་དེའི་ནང་དུ་ཐོན། ལྷ་ལྕམ་མི་རཱེ་ཁུའུ་རཱེ་
ཡི་སྨན་པ་དང་གཡོག་མོ་གཉིས་ཀྱིས་མི་དེ་ཚོས་ངོ་མདོག་མི་བཟང
བ་ཤེས་ནས་ཧ་ལས་ཞོར་དུ་ཁོང་གཉིས་བསུ་མ་བྱེད་ལ་སོང༌། ཁྱིམ་དུ་
ད་དུང་སྐུ་ཞབས་ཕཱེར་ལགས་ཀྱི་ཨ་ཕ་ཡང་ཁོ་ཚོ་དང་མཉམ་དུ་བསྡད་
ཡོད་པས་སློབ་དཔོན་རྣམ་པ་གཉིས་ཀྱི་ཤི་རྐྱེན། དེ་ཁོའི་ཨ་ཕས་གོ་
ས་ནས་མ་བསྒྲགས་པར་ཤིན་ཏུ་ཧ་ལས་པའི་ཁུ་སུམ་ཞིག་བྱུང་རྗེས་
གཡོག་མོ་དེ་ལ་གནས་ཚུལ་བཤད་པ་དང་སྔོན་ལ་ལྷ་ལྕམ་མི་རཱེ་ཁུའུ་
རཱེ་མ་གཏོགས་སུ་ལའང་མ་བཤད་ཅེས་བཤད།
ཕྱི་དྲོའི་དུས་ཚོད་དྲུག་ཙམ་ལ་སླེབས་རྗེས།ཟྭ་ཁུང་ནས་ལྡེ་མིག་གི་
སྒྲ་ཐོན་བྱུང་། ལྷ་ལྕམ་མི་རཱེ་ཁུའུ་རཱེ་ཁྱིམ་དུ་སླེབས་རྗེས་ཧ་ཅང་དགའ་
བའི་ཉམས་ཤིག་ཤར་ནས་འདུག མོས་ཕཱེར་གྱི་གྲོགས་པོ་ཚོས་དོགས་
མི་བདེ་བའི་མིག་མདངས་ལས་དོན་དག་ཤིན་ཏུ་མི་བཟང་བ་ཞིག
བྱུང་སོང་བ་ཚོར་བྱུང་། སློབ་དཔོན་ཆེན་མོ་པཱོ་ལོར“ཨ་ཕཱརུ་ལགས་ཀྱི་
གནས་ཚུལ་ཡང་བསྐྱར་ལྷ་ལྕམ་མི་རཱེ་ཁུའུ་རཱེ་ལགས་ལ་བཤད་རྗེས་མོ་
རང་ས་དེ་ནས་ཡུན་རིང་ཙམ་ལ་གྲགས་འགུལ་ཅི་ཡང་མེད་པར་རྐང་
ལག་བཞི་བོར་འགུལ་རྒྱུ་ཅི་ཡང་མི་འདུག
ཕཱེར་ཤི་སོང་བ་རེད་དམ།ངོ་མ་ཤི་སོང་བ་རེད་དམ།
གློ་བུར་དུ་བྱུང་བའི་དོན་རྐྱེན་གཅིག་གིས་མི་ཞིག་གི་རང་གཤིས་
ལ་འགྱུར་ལྡོག་བྱུང་གིན་འཇུག་ཐུབ་པ་ཡིན་ལ། བྱུང་བའི་རྗེས་ནས་
སྔོན་ཆད་ཀྱི་མི་དེ་འཚོལ་རྒྱུ་ནི་ཉིན་མོར་སྐར་མ་འཚོལ་བ་ལྟར་དཔེ་
མེད། མི་ལ་མཚོན་ན་འདི་ནི་བྱ་བ་ཆུང་ཆུང་ཞིག་མ་ཡིན་པར། གཏམ་
ངན་དེ་གོ་རྗེས་ཀྱི་སྐར་མ་འགའི་དུས་ཚོད་དེ་ཡིས་ལྷ་ལྕམ་མི་རཱེ་ཁུའུ་
རཱེ་ལགས་ཀྱིས་གཤིས་ཀ་ལ་འགྱུར་ལྡོག་ཚབས་ཆེན་ཐེབས། དེ་ཡིས་
མོ་དང་མོའི་བུ་མོ་གཉིས་ཀྱི་རྗེས་ཕྱོགས་ཀྱི་འཚོ་བ་ལ་ཤུགས་རྐྱེན
ཚབས་ཆེན་ཐེབས། ལྷ་ལྕམ་མི་རཱེ་ཁུའུ་རཱེ་ཉིན་དེ་ནས་བཟུང་བདེ་སྐྱིད་
ཀྱི་ཁེངས་པའི་བུད་མེད་ཅིག་ནས་ད་ལྟ་མི་གཞན་གྱི་སེམས་གསོ་བྱེད་
ས་མི་འགྲོ་བའི་ཡུགས་ས་མར་གྱུར། བཟོད་དཀའ་བའི་སྡུག་བསྔལ་
གྱིས་མོ་རང་མི་ཡ་མཚན་ཅན་ཞིག་ཏུ་གྱུར་འདུག
ཕཱར་ཤི་སོང་ཞེས་པའི་ཚིག་འབྲུ་འདི་བཞི་བོ་མོས་འདུ་ཤེས་སྟེང་
དུ་ཞུགས་མ་ཐག་པ་ནས་མོ་ལ་བཟོད་དཀའ་བའི་སེམས་གཅོང་ཞིག་
དང་བརྗོད་དཀའ་བའི་ཚོར་སྣང་ཡ་མཚན་ཞིག་དབང་མེད་དུ་སྐྱེས་
འོང་། ཉིན་དེ་ནས་བཟུང་མོ་རང་ཡུགས་ས་མ་ཞིག་ཏུ་གྱུར་བའི་མི་
ཚད་སེམས་སྡུག་གིས་མནར་བའི་མོ་རང་སྐྱོབ་ཐབས་མེད་པའི་ཁེར་
རྐྱང་གི་བུ་མོ་རྙིང་རྗེ་ཅན་ཞིག་ཏུ་གྱུར།
མིག་གིས་དངོས་སུ་མཐོང་བའི་སྐྱོ་གར་འདིའི་མོ་རང་དང་ཁོ་བོའི་
བར་ན་གཞན་གྱིས་མི་མཐོང་བའི་རྩིག་པ་ཞིག་ཡོད་པ་ཚོར། ཁོ་ཚོའི་
སྡུག་བསྔལ་དང་སེམས་གསོའི་ཁ་བརྡ་ཚང་མ་མི་རཱེ་ཁུའུ་རཱེ་ཡི་རྣ་ལམ་
བརྒྱུད་པ་རེད། མོ་རང་གི་མིག་ནི་སྐམ་པོ་ཡིན་ལ་གདོང་གི་བཀྲག་
མདངས་ཤོར་ནས་མདོག་སྐྱ་བོ་གྱུར། ཁོ་ཚོའི་ཅི་ཞིག་བཤད་བཞིན་པ་
ཤེས་རྒྱུ་མི་འདུག ཡིན་ཡང་སྟོབས་ཤུགས་ཡོད་ཚད་སྤྱད་ནས་ཆེས་ཛ་
དྲག་ཆེ་བའི་གནད་དོན་ལ་ལན་སློག་བཞིན་ཡོད།
མོའི་གཏམ་འགས་བེམ་པོ་ལ་མུ་མཐུད་དུ་བརྟག་དཔྱད་གཏོང་
རྒྱུའི་རཱེ་བ་དེ་ལ་དགག་ལན་བྱེད་པ་དང་མྱུར་དུ་ཁྱིམ་ལ་ཁྱེར་ཡོང་
དགོས་པའི་རཱེ་བ་བཏོན། རང་གི་གྲོགས་མོ་ལྕམ་མོ་ཕླེ་ཧན་ལ་གློག་
འཕྲིན་ཞིག་བསྐུར་ནས་རང་གི་བུ་མོ་ཆེ་བ་དེ་མོ་ཚང་ནས་ཉིན་འགར་
ཞོག་དང་ཞེས་རཱེ་ཞུ་ཞུས་པ་དང་མཇུག་ཏུ་སྐུ་ཞབས་ཕླེ་ཅར་རྐྱེན་ལམ་
དུ་ཤོར་སོང་བའི་གནས་ཚུལ་དེ་ཡང་བཀོད་འདུག མོས་ཝཱར་སཱོ་ལ་
གློག་འཕྲིན་ཞིག་བཏང་བ་རེད། ཕཱེར་རྐྱེན་གཞན་ཞིག་གི་རྐྱེན་གྱིས་
ཚེ་ལས་འདས། དེའི་རྗེས་ནས་མོ་བརླན་གཤེར་ལྡན་པའི་མེ་ཏོག་ར་
བར་སོང་ནས་སྡོད་པ་རེད། གྲུ་མོ་གཉིས་པུས་མོའི་སྟེང་བཞག་ནས་
ལག་པ་གཉིས་ཀྱིས་མགོ་སྐྱོར་བཞིན་མིག་གིས་ཅི་ཡང་མཐོང་རྒྱུ་མི་
འདུགརྣ་བའི་ཅི་ཡང་ཐོས་རྒྱུ་མི་འདུག ཁོང་ཁྲོ་སྤུ་ཙམ་ཡང་མེད། སྐད་
ཆ་གཅིག་ཀྱང་མི་བཤད་པར་མོ་རང་གི་གཏན་གྲོགས་ལ་སྒུག་བཞིན་
ཡོད།
མི་ཞིག་གིས་མོ་ལ་སྐུ་ཞབས་ཕཱེར་ཚེ་ཐོག་གི་ཆེས་མཇུག་མཐར་
ལག་ཏུ་བཟུང་ཡོད་པའི་ཤུལ་བཞག་དངོས་པོ་དེ་དག་མོ་ལ་ཁྱེར་ཡོང་།
དེའི་གྲས་སུ་ལྕགས་སྙུག་ཅིག་དང་ལྡེ་མིག་འགའ། སྒོར་ཁུག་གཅིག ད་
དུང་དུས་ཚོད་གཅིག་བཅས་ཡོད། དུས་ཚོད་དེ་ད་དུང་འཁོར་རྒྱུག་བྱེད་
བཞིན་ཡོད་ལ་ཤེལ་སྒོ་སོགས་ཆག་སྐྱོན་བྱུང་མེད། དགོང་མོའི་ཆུ་ཚོད་
བརྒྱད་ཀྱི་སྟེང་ནས་མྱུར་སྐྱོབ་རླངས་འཁོར་ཞིག་མོའི་ཁྱིམ་གྱི་སྒོ་ཁར་
སླེབས།
ལྷ་ལྕམ་མི་རཱེ་ཁུའུ་རཱེ་རླངས་འཁོར་སྟེང་དུ་འགོས་ནས་ལྷིང
འཇགས་སེ་ཡོད་པའི་ངོ་གདོང་དེ་ལ་ཞིབ་མོར་བལྟས། ཤིང་ཁྲི་དེ་
དཀའ་ལས་མང་བོ་བརྒྱབ་ནས་ད་གཟོད་ཁྱིམ་གྱི་ནང་དུ་བླངས། ཁོ་
ཚེས་བེམ་པོ་ཐོག་ཏུ་བཞག་རྗེས་མི་མང་བོ་གཅིག་རྗེས་གཉིས་མཐུད་
དུ་བུད་སོང་།
ཕྱི་ཉིན། སྐུ་ཞབས་ཕཱ་ཛེ་ཨར་ལགས་ཀྱི་ནུ་བོ་ཡ་ཁུ་ཁུའུ་རཱེ་ཐོན་
ཡོང་། དེའི་དུས་ལྷ་ལྕམ་མི་རཱེ་ཁུའུ་རཱེ་ཡིས་མ་གཟོད་པར་མིག་ཆུ་ཤོར་
བ་དང་ངུ་འབོད་བྱས། དེ་ནས་མོས་བློ་བརྟན་པོས་ནམ་རྒྱུན་གྱི་འཚོ་བ
རོལ་བ་དང་འདྲ་བར་བུ་མོ་ཆུང་བའི་ཁ་ངོ་སོགས་བཀྲུས་པ་དང་། མོ་
རང་མེ་ཏོག་ལྡུམ་རྭའི་ནང་དུ་སོང་ནས་དྲ་བར་ནས་བུ་མོ་གཉིས་ལ་ཨ་
ཕའི་མགོ་བོ་ན་བཞིན་འདུག འུར་བརྒྱབ་ན་ཁོ་ལ་གནོད་པ་སྐྱེལ་འགྲོ་
རེད་ཅེས་ཁ་ཏ་བྱས། དགའ་སྤྲོས་ཀློང་ན་ཚུད་ཡོད་པའི་བུ་མོ་གཉིས་ཀ་
ཅི་བཤད་འདི་བཤད་མེད་པར་ས་ཆ་གཞན་ཞིག་ལ་རོལ་རྩེད་གཏོང་དུ་
སོང་།
གཟའ་འཁོར་འགའི་ནང་དུ་ལྷ་ལྕམ་མི་རཱེ་ཁུའུ་རཱེ་མི་གཞན་པར་
ཁ་གྲགས་མི་འདོད་པའི་རྐྱེན་གྱིས་ཡོངས་སུ་ལྷིང་འཇགས་ཀྱི་གནས་
སུ་ལྷུང་འདུག་པ་དང༌། ཁེར་རྐྱང་ལ་སྐྲག་སྣང་སྐྱེས་ཐེངས་རཱེ་ལ་མོས་
སྔོན་གྱི་བུ་མོ་གཉིས་ཀྱི་མཚར་ལོངས་ཟིན་བྲིས་སུ་འགོད་སའི་ཟིན་
དེབ་ཕྱི་ཤོག་སྐྱ་བོ་ཅན་དེའི་སྟེང་ལ་ལག་པ་འདར་ཞོར་དུ་ཚིག་དང
ཡི་གེ་རྣམ་པ་སྣ་ཚོགས་བྲིས། ཡི་གེ་དེ་དག་གི་ནང་དུ་མོའི་ཡིད་མུག་
དང་སེམས་སྡུག ད་དུང་ཁྱོ་ག་འདས་རྗེས་ཀྱི་སུན་སྣང་སོགས་བཀོད་
འདུག
སྐུ་ཞབས་ཕེར་ཚེ་ལས་འདས་སོང་བས། འཇིག་རྟེན་གྱི་མི་རླབས
ཆེན་ཞིག་མེད་སོང་།
དེ་བས་ཀྱང་གལ་ཆེ་བ་ནི་ལྷ་ལྕམ་མི་རཱེ་ཁུའུ་རཱེ་ལ་ཁྱོ་ག་མེད་
སོང་།
འདི་ལྟར་ཧ་ཅང་ཡ་ང་བའི་ཚུལ་དུ་ཆར་དང་འདམ་ནང་ནས་ཤི་སྐྱོན་
བྱུང་བ་དེ་ཡིས་མི་རྣམས་ཧ་ལས་སུ་བཅུག སྤྱི་ཚོགས་སྟེང་དུ་ཡང་དེའི་
སྐོར་ལ་བགྲོ་གླེང་མང་བོ་བྱེད་བཞིན་འདུགཉི་མ་རཱེ་རཱེ་ལ་ཚགས་པར་སྟེང་
དུ་གནས་ཚུལ་དེ་དག་བཀོད་ནས་ཡ་ང་བའི་སྣང་ཚུལ་དེ་དག་ལ་ཤོག
ངོས་མང་བོ་བེད་སྤྱད་ནས་ཞིབ་བརྗོད་བྱེད་བཞིན་འདུག ཚགས་པར་དེ་
དག་གི་ནང་དོན་ཞིབ་ཆ་ལྡན་ཞིང་མི་ལ་སེམས་འགུལ་ཐེབས་སུ་འཇུག་
ཐུབ། མི་མང་བོའི་རང་འགུལ་གྱིས་ལྷ་ལྕམ་མི་རཱེ་ཁུའུ་རཱེ་ཚང་ལ་འཚམས་
འདྲི་ཞུ་ཡིག་དང་མྱ་ངན་ཞུ་ཡིག་སོགས་མང་བོ་བསྐུར་ཡོང་། འཕྲིན་ཡིག་
འབྲི་མཁན་གྱི་གྲས་སུ་རྒྱལ་ཁབ་སོ་སོའི་རྒྱལ་པོ་དང་སྲིད་འཛིན་ཡོད་
ལ༑ ལས་གནས་ཁག་གི་བློན་ཆེན་ཡང་ཡོད། དེར་མ་ཟད་སྙན་ངག་
པ་དང་ཤེས་ཡོན་པ། ད་དུང་མིང་ཡང་གོ་མ་མྱོང་བའི་མི་སྣ་གཞན་པ་
མང་བོའི་འཕྲིན་ཡིག་འབོར་གྲངས་མང་བོ་ཐོན་འདུག ཟུར་གཅིག་
ལ་སྤངས་འདུག་པའི་འཕྲིན་ཡིག་དེ་དག་གི་ནང་དོན་ཕལ་ཆེར
གཅིག་འདྲ་ཡིན་ལ་འོན་ཀྱང་མང་ཤས་ནི་བརྩེ་བ་ངོ་མ་བཅངས་ནས་
མ་བུ་གསུམ་ལ་འཚམས་འདྲི་ཞུས་ཡོད།
ཐ་ན་མོ་རང་གི་བྱིས་པའི་མིག་རྒྱང་ཡང་རྨོངས་གཉིད་ལས་སད་
དུ་འཇུག་མ་ཐུབ། མོ་རང་གི་གོམས་འགྲོས་འགག་པ་དང་། དྲན་ཤེས་
མི་གསལ་བ། དེ་ལྟར་གསོན་བཞིན་མི་རྣམས་དང་ཁ་བྲལ་བ་རེད།
སྐུ་ཞབས་ཕེར་འདས་རྗེས་ཡང་བྱ་བ་གང་མང་ལ་འཕྲད་སོང་།གནད་
དོན་ཚབས་ཆེན་དེ་དག་ནི་ཕལ་ཆེར་ཁོའི་ཤུལ་རྫས་ཐམས་ཅད་ཇི་
ལྟར་ཐག་གཅོད་བྱ་རྒྱུ་དང༌། ཁོའི་སོར་པུན་སློབ་ཆེན་གྱི་ལས་འགན
ཅི་ལྟར་བྱ་རྒྱུ། ལྷ་ལྕམ་མི་རཱེ་ཁུའུ་རཱེ་ཡི་མདུན་ལམ་གང་ན་ཡོད་པ་
སོགས་གནད་དོན་མང་བོ་ལ་ཐུག་སོང་།
མོའི་གཉེན་ཉེ་དག་གིས་སྐད་དམའ་མོས་གནད་དོན་འདི་དག་
ལ་གྲོས་བསྡུར་བྱེད་བཞིན་འདུག འདས་མཆོད་སྒྲུབ་ཚར་བའི་ཕྱི་ཉིན།
སྲིད་གཞུང་གི་སྤྱི་ཚོགས་སྟེང་དུ་ལྷ་ལྕམ་མི་རཱེ་ཁུའུ་རཱེ་ལ་རོགས་སྐྱོར་
གྱི་མ་དངུལ་འབོར་གྲངས་མང་བོ་ཞིག་འབུལ་རྒྱུའི་རཱེ་ཞུ་ཞུས་པ་ཡིན་
མོད།འོན་ཀྱང་མོས་གཏན་ནས་དང་ལེན་མ་བྱས།
གློ་བུར་དུ་ཤུགས་ཆེ་རུ་བཏང་ནས་བཤད་བཞིན་པའི་སྐད་ཆའི་
ནང་། ཐོག་དང་བོར་མོ་རང་གོམས་གཤིས་སུ་གྱུར་བའི་སྙིང་སྟོབས་
ཀྱིས་ཤུགས་ཞན་པའི་ཨ་ལན་སློག
དབང་འཛིན་མཁན་དང་མི་རཱེ་ཁུའུ་རཱེ་ཁྱིམ་ཚང་གང་གིས་བསམ་
བློ་བརྗེ་རེས་བྱས་པ་རེད། སློབ་ཆེན་གྱི་སློབ་གྲྭའི་ནང་དུ་མི་རཱེ་ཁུའུ་རཱེ་
སྔར་བཞིན་ལས་ཀ་བྱས་ནས་འདུག་རྒྱུར་འཐད་པ་བྱུང་། འོན་ཀྱང་
འདི་ལྟར་བྱས་ན་མོ་རང་ལ་གོ་གནས་ཅི་ཞིག་ཡོད་དམ། མོ་རང་བོས
ནས་དངོས་བཤེར་ཁང་གང་དུ་ལས་ཀ་བྱེད་བཞིན་ཡོད་དམ། སྐྱེས་
སྟོབས་ཤེས་རབ་ལྡན་པའི་བུད་མེད་དེས་གཙོ་འགན་པས་བཀོད་
འདོམས་ལ་ཉན་ནམ། གནས་གང་ཞིག་ཏུ་སོང་ནས་གཙོ་འཛིན་ཕཱེར་
ཁུའུ་རེའི་དགེ་རྒན་ཆེན་མོའི་གོ་གནས་འཛིན་མཁན་ཞིག་འཚོལ།
མི་ཞིག་གིས་ལྷ་ལྕམ་མི་རཱེ་ཁུའུ་རཱེ་རང་ཉིད་ཀྱི་བསམ་འཆར་འདྲི་
དུས། མོ་རང་ཅི་བསམ་འདི་བསམ་མེད་པར་བཤད་རྒྱུར་མོ་རང་གི་ད་
རུང་འདི་དག་ལ་བསམ་བློ་བཏང་མེད།མོ་རང་གི་མི་ཤེས།
མི་རཱེ་ཁུའུ་རཱེ་ཡིས་སྣང་བ་གཡེང་བཞིན་སྒྱུག་པོར་ཁས་ལེན་བྱས་
པའི་གལ་ཆེ་བའི་ལས་འགན་གྱི་གནས་ཚུལ་ཞིབ་ཕྲ་རྒྱས་བཤད་བྱེད་
བཞིན་ཡོད། ཡིག་འབྲི་འགའི་ལན་བཏབ་པ་ནི་ངའི་ཚོད་ལྟ་གཞི་བྱེད།
སྤྱི་ཚོགས་སྟེང་དུ་སློབ་དཔོན་ཆེན་མོ་ཕཱོར་ལགས་ཀྱི་ཚབ་བྱེད་
ཐུབ་པའི་མི་འཇོན་ཐང་ཅན་ཞིག་མ་རྙེད་པས། སློབ་ཆེན་དང་དངོས་
ལུགས་སློབ་གླིང་གི་གྲོས་འཆམ་བྱས་པ་བརྒྱུད་ནས་ལྷ་ལྕམ་མི་རཱེ་
ཁུའུ་རཱེ་ལགས་ལ་མོའི་ཁྱོ་གའི་འགན་དེ་སྟེར་རྒྱུ་ཐག་གིས་བཅད།
དེ་བས། ཧྥ་རན་སི་རྒྱལ་ཁབ་ཀྱི་ཆེས་མཐོ་བའི་དངོས་ལུགས་
རིག་པའི་ལས་འགན་བྱེ་བྲག་གཅིག་ཆེས་ཐོག་མར་བུད་མེད་ཅིག་ལ་
གནང༌།
༡༩༠༦ལོའི་ཟླ༥བའི་ཚེས༡༣ཉིན། དངོས་ལུགས་སློབ་གླིང་གིས་
ཚོགས་མི་ཡོངས་འཐད་པ་བྱུང་ནས་སྔོན་ཆད་སྐུ་ཞབས་ཕེར་ལགས་
ལ་དབང་བའི་སློབ་དཔོན་ཆེན་མོའི་འགན་དེ་ལྷ་ལྕམ་མི་རཱེ་ཁུའུ་རཱེ་ལ་
སྤྲད། མིག་སྔར་དེ་ལ་སློབ་དཔོན་ཆེན་མོའི་ཚབ་ཁྲིད་དགེ་རྒན་གྱི་མིང་
ལྷ་ལྕམ་མི་རཱེ་ཁུའུ་རཱེ་ལ་སྤྲད་དོ།།

ཚན་པ་གཉིས་པ། ཁེར་རྐྱང་ངང་ཧུར་བརྩོན་བྱེད་པའི་དུས་སྐབས།

མི་རྣམས་མི་རཱེ་ལ་ཡིད་སྨོན་འཆོར་བཞིན་ཡོད་དེ། མོ་ལ་སྐྱེས་
ཐོབ་ཤེས་རབ་ཅན་ཞིག་གིས་རོགས་རམ་བྱེད་བཞིན་ཡོད་དུས། མོས་
ཁྱིམ་ལས་ཆ་ཚང་འགྲུབ་ཐུབ་པར་མ་ཟད་མོས་འགན་འཁུར་བའི་
རླབས་ཆེན་གྱི་ཚན་རིག་ལས་ཀའང་འགྲུབ་ཐུབ། འོན་ཀྱང་མི་རྣམས་
ཀྱིས་མོས་དེ་ལས་དཀའ་སྡུག་གི་འཚོ་བ་ཞིག་རོལ་མི་ཐུབ་པ་དང་དེ་
བས་ཧུར་བརྩོན་ཞིག་བྱེད་མི་ཐུབ་པར་འདོད།
འོན་ཀྱང་། ཡུགས་མོར་སྡོད་པའི་ལྷ་ལྕམ་མི་རཱེ་ཁུའུ་རཱེ་ཡིས་ཁུར་
བའི་འགན་ཁུར་དེ་དག་གིས་གཟུགས་གཞི་དར་ཞིང་སྙིང་སྟོབས་ཅན་
གྱི་ཕོ་གསར་དག་ཀྱང་ཧ་ལས་སུ་འཇུག་སྲིད། མོས་བྱིས་པ་གཉིས་
གཉོར་ནས་དེ་དག་དང་རང་གི་འཚོ་བའི་འགྲོ་གྲོན་མཁོ་འདོན་བྱེད་
དགོས་པ་མ་ཟད། ངེས་པར་དུ་སློབ་དཔོན་ཆེན་མོའི་ལས་གནས་ཀྱི་
འགན་ཡང་འཁུར་དགོས།
མོའི་ཕཱེར་ཁུའུ་རཱེ་ཕུལ་དུ་བྱུང་བའི་ཁྱོད་ག་དང་བྲལ་བ་རེད། ཡིན་
ནའང་མོས་གཏན་གྲོགས་དང་མཉམ་དུ་སྒྲུབ་བཞིན་པའི་ཞིབ་མཇུག་
མུ་མཐུད་དུ་སྒྲུབ་པ་རེད། ཁྱོ་གའི་ལག་རོགས་པ་དང་སློབ་མར་མོས་
མཛུབ་ཁྲིད་དང་སློབ་སྟོན་བྱེད་པ་རེད། དེ་མིན་ད་དུང་འགན་འཁྲི་
གཙོ་བོ་ཞིག་ཡོད་པ་ནི་ཕཱེར་ལ་ངོ་གནོང་མི་དགོས་པའི་དངོས་བཤེར་
ཁང་ཞིག་གསར་དུ་འཛུགས་རྒྱུ་དེ་ཡིན། ན་གཞོན་ཞིབ་འཇུག་པ་དག་
གིས་དེའི་ནང་དུ་འཕྲོ་འགྱེད་རིག་པའི་ཚན་རིག་གསར་བ་གོང་འཕེལ་
དུ་གཏོང་བ་རེད། འདི་ནི་ཕཱེར་གྱིས་མངོན་འགྱུར་མ་བྱུང་བའི་ཕུགས་
བསམ་རེད།
མི་རཱེ་ཁུའུ་རཱེ་གནས་འདིའི་ཁ་གྱེས་པའི་ཁང་མིག་ཞིག་གི་
གཞོགས་ན་གཅིག་པུར་བསྡད་ཡོད། ཡེ་ལེ་ན་ལ་ས་ཆ་ཞིག་དབང་བ
རེད། མོས་རང་འགུལ་གྱིས་འདེབས་འཛུགས་བྱས། མོས་དེ་ནི་ཆེས་
སྐྱིད་པའི་སྤྲོ་སྣང་ཞིག་ཏུ་བསམ་ཡོད། ཨེ་ཧྥུ་ལ་མ་མ་ཡི་བལྟ་སྐྱོང་བྱེད་
བཞིན་ཡོད། རྩྭ་ཐང་སྟེང་གི་རྩྭ་རྫོབ་ནང་དུ་མོ་ཆེས་དགའ་བའི་རུས་
སྦལ་ཡོད། ད་དུང་ཁོབ་མི་ཡངས་ཐང་ནས་ཞི་ལ་ནག་པོ་དང་ཞི་ལ་
སེར་ཁྲ་བདའ་བ་རེད།
ཉིན་ལྟར་ཞོགས་པར་མི་རྣམས་ཀྱིས་ཁོང་གིས་ཆེས་མྱུར་བའི་
གོམ་སྟབས་བསྒྱུར་ནས་རླངས་འཁོར་འབབ་ཚུགས་སུ་འགྲོ་བ་མཐོང་
གིན་ཡོད་ཅིང་། དེ་ནི་ངེས་པར་དུ་མེ་འཁོར་གྱི་རྗེས་ཟིན་ཐུབ་པ་ཞིག་
བྱ་དགོས་པས་ངལ་དུབ་ལ་མ་འཛེམས་པར་འགྲན་བསྡུར་བྱེད་ཀྱིན་
ཡོད་པ་འདྲ། ལུས་ལ་མྱ་ངན་གྱི་གོས་གྱོན་པའི་བུད་མེད་དེའི་དུས་ནམ་
ཡང་དྲི་ངན་བྲོ་བའི་མེ་འཁོར་དེར་བསྡད་དེ་རིམ་པ་གཉིས་པའི་ཁང
བའི་ནང་དུ་སོང་། ཅང་མ་འགོར་བར་མོ་རང་གི་གཟུགས་བརྙན་དེ་
ལམ་ཐིག་འདིའི་སྟེང་གི་མགྲོན་པོ་ཚོས་རྒྱུས་མངའ་ཐོབ།
ཁྱིམ་ལ་སླེབས་རྗེས། ལྷ་ལྕམ་མི་རཱེ་ཁུའུ་རཱེ་ཡིས་དུས་རྒྱུན་དུ་བུ་
མོ་གཉིས་དང་ཕཱེར་གྱི་ཨ་ཕའི་བདེ་ཐང་ལ་དོ་སྣང་གང་མང་བྱ་དགོས་
བྱུང་། སྔོན་ཆད་བསྡད་པའི་ཁང་བ་དེ་བསྐྱུར་ནས་མིང་ལ་སོ་གྲོང་རྡལ་
ཞེས་པའི་སྲང་ལམ་གསར་བ་ཞིག་ནས་ཁང་བ་སྟབས་བདེ་ཞིག་ཉོས་
ནས་བཟའ་མི་གང་བོ་ས་དེ་ནས་བསྡད། ཁང་བ་དེ་སྔོན་གྱི་ཁང་བ་ལྟ་
བུའི་བརྗིད་ཉམས་མེད་ནའང་དེའི་རྒྱབ་ཕྱོགས་ན་མེ་ཏོག་ལྡུམ་རྭ་ཞིག་
བཟོས་ཡོད། ཕར་བལྟས་པ་ཙམ་གྱིས་ཤིན་ཏུ་མཛེས་སྡུག་ལྡན་པའི་
ཉམས་ཤིག་དབང་མེད་དུ་ཤར་འོང་།
འོན་ཀྱང་ཁང་བ་གནས་སྤོར་བྱས་པས་བཟའ་མི་གང་བོའི་བདེ་
ཐང་ལ་ཕན་ཞིང་ལྷིང་འཇགས་ཀྱི་འཚོ་བ་རོལ་ཐུབ་ན་ཡང་། ལྷ་ལྕམ་
མི་རཱེ་ཁུའུ་རཱེ་དེ་བས་ཁྱིམ་དང་ཚོད་ལྟ་ཁང་གི་བར་ཐག་ཧ་ཅང་རིང་
བས་ལྷ་ལྕམ་མི་རཱེ་ཁུའུ་རཱེ་ངེས་པར་དུ་ཁྱིམ་ནས་སྔ་མོར་འགྲོ་དགོས་པ་
དང་། ཉིན་རཱེ་རེར་ངེས་པར་དུ་དུས་ཚོད་ཕྱེད་ཀ་ཙམ་ལ་མེ་འཁོར་ལ་
བསྡད་ནས་ལས་ཚོགས་སུ་མི་ཞུགས་ཀ་མེད་བྱུང་།
ཉིན་གུང་གི་དུས་སུ་ཡང་ཁྱིམ་ལ་ཟ་མ་ཟ་རུ་འགྲོ་ཁོམ་མེད་པར་
དུས་རྒྱུན་དུ་ལ་ཏིང་ཁུལ་གྱི་གྲོང་གསེབ་ནས་ཟ་མ་སྟབས་བདེ་ཞིག་
བཟས་ནས་ཕྱིར་ཚོད་ལྟ་ཁང་དུ་ལོག་སྟེ་ཞིབ་འཇུག་གི་འགོ་བརྩམས།
མཚམས་ལན་རེར་ཕྱི་རོལ་དུ་མ་སོང་བར་ཚོད་ལྟ་ཁང་ནས་བག་ལེ་
གཅིག་དང་སིལ་ཏོག་འགའ་ཟོས་ནས་ཉི་མ་བསྐྱལ། དགོང་མའི་དུས་
སུའང་མོ་རང་ཁྱིམ་ལ་ལོག་པ་ཧ་ཅང་འཕྱི། དུས་ཚོད་ཡུན་རིང་ལ་མེ་
འཁོར་དུ་བསྡད་ནས་ཁྱིམ་ལ་ཐོན་དུས། ཁྱིམ་ན་དུས་རྒྱུན་དུ་གློག་སྒྲོན་
གསལ་འདུག
དགུན་ཁར། མོ་ཡུལ་ལ་ཐོན་རྗེས་དོན་དག་དང་བོ་ནི་མདུན་གྱི་
ཚོམས་ཆེན་ནང་གི་ཐབ་ཀ་ལ་ལྟ་རུ་སོང་སྟེ་རང་ཉིད་ཀྱིས་རྡོ་སོལ་
བསྣན་ནས་མེ་བཞག་པ་ཡིན། མོ་རང་གིས་འཇིག་རྟེན་དུ་རང་ཉིད
ཀྱིས་མེ་འབུད་ཤེས་པ་ལ་ཡིད་ཆེས་བརྟན་པོ་ཡོད། དེ་བཞིན་མོ་རང་
གིས་ཀྱང་དངོས་གནས་ཅི་ལྟར་ཤོག་བུ་དང་ཤིང་བཤགས་འཇོག་
དགོས་པ་དང་། དེའི་སྟེང་དུ་རྡོ་སོལ་དང་ཡང་ན་འབུད་ཤིང་ཁ་སྣོན་
བྱས་ནས་སྒྱུ་རྩལ་ཅན་དང་རྫས་འགྱུར་རིག་པ་དང་འདྲ་བར་ཡོད་ཚད་
བཀོད་སྒྲིག་བྱས་ཡོད། མི་རེས་ཐབ་ཀ་དེའི་ནང་ནས་མེ་ལྕེ་འབར་བར་
སྒུག་བཞིན་ཧ་ཅང་ཡིད་ཚིམ་པར་འབོལ་ཁྲིའི་སྟེང་དུ་ངལ་གསོ་བྱས།
ཉིན་གང་བོར་དཀའ་སྡུག་མྱོང་བ་དང་། སྐབས་འདིར་མོ་སེམས་སྡུག་
དག་གིས་མནར།
མོའི་ཁྱོ་ག་ཤི་བའི་སྐྱོ་གདུང་དེ་མི་གཞན་ལ་ཤེས་སུ་འཇུག་མི་
འདོད་པས། དུས་རྒྱུན་དུ་སྡུག་བསྔལ་དང་སུན་སྣང་ཡོད་ན་རང་གི་
སེམས་སུ་བཅུག་ནས་བསྡད་པ་དང་མི་གཞན་གྱི་མདུན་ནས་གཏན་
ནས་ངུ་མ་མྱོང་། མི་གཞན་ལ་རང་གི་སྐྱོ་ངལ་གྱི་ལས་དབང་བརྗོད་མ་
མྱོང་ལ། མཚན་མོའི་རྨི་ལམ་ངན་པ་དེ་དག་ཀྱང་སུ་ཞིག་ལའང་བཤད་
མ་མྱོང་། འོན་ཀྱང་མོའི་ཤ་ཉེ་ཚང་མས་སེམས་ཁུར་ངང་ནས་མོ་རྒྱུན་
དུ་དམིགས་ཡུལ་ཅི་ཡང་མེད་པར་མིག་མདངས་སྟོང་བར་བལྟས་ནས་
རྩ་འཁུམ་མགོ་བརྩམས་པའི་ལག་པ་ལ་མཉམ་འཇོག་བྱས།
ལོ་འདི་གའི་དུས་སུ་མི་གཉིས་ཀྱིས་ལྷག་བསམ་རྣམ་དག་གིས་ལྷ་
ལྕམ་མི་རཱེ་ཁུའུ་རཱེ་ལ་རོགས་རམ་བྱེད་མྱོང་།
གཅིག་ནི་མོའི་ཁྱིམ་ཚང་གི་བདག་གཉེར་བ་དང་ཁྱིམ་སྡོད་དགེ་
རྒན་མི་རཱེ་ཡ་ཁ་མེར་ཨན་སུ་ཁཱ་ལགས་ཡིན་ལ། མོ་རང་ནི་གཟུགས་
བྱད་མཛེས་ཤིང་གཤིས་ཀ་འཇམ་པའི་ཁྱིམ་སྡོད་མ་ཞིག་ཡིན། མོ་རང་
ཁྱིམ་སྡོད་དགེ་རྒན་གྱི་འགན་བཞེས་ནས་ལྷ་ལྕམ་མི་རཱེ་ཁུའུ་རཱེ་སེམས་
བདེ་རུ་བཅུག་ཡོད་ལ། ད་དུང་མོའི་ཚབ་ཏུ་བུ་མོ་གཉིས་ལ་མེས་རྒྱལ་
ཕོའོ་ལན་ཏྟིའི་ཕ་སྐད་སློབ་ཏུ་ཡང་བཅུག་ཡོད། རྗེས་སུ་ཁཱ་མིས་ཨན་
སི་ཁཱ་བུད་མེད་ཀྱི་ལུས་ཕུང་མི་བཟང་བས་ཕྱིར་ཝཱར་སཱོ་ལ་མི་ལོག་
ཐབས་མེད་བྱུང་། རྗེས་སུ་ཕོའོ་ལན་བྷིའི་བུ་རྫི་ཁ་ཤས་ཀྱིས་མོ་ལ་བློ་
གཏད་རུང་བར་མ་ཟད་མོ་ལྟར་སྙིང་རྗེ་བ་དང་། མོའི་ཚབ་བྱས་ཏེ་ཡིས་
ལེ་ནཱ་དང་ཨེ་ཧྥུའུ་ལ་ལྟ་རྟོག་བྱས་པ་རེད།
མི་གཞན་པ་དེ་ནི་ཆེད་བསྟེན་སྨན་པ་ཁུའུ་རཱེ་ཡིན། སྐུ་ཞབས་
ཕཱར་ལགས་ཚེ་ལས་འདས་པ་ནི་ཁོ་ལ་མཚོན་ན་ནམ་ཡིན་ཡང་བརྗེད་
ཐབས་བྲལ་བའི་སྐྱོ་གདུང་ཞིག་ཡིན་མོད། འོན་ཀྱང་ཁོང་གིས་སྨན་པ་
ཞིག་གི་སྙིང་སྟོབས་མངོན་ནས་མི་གཞན་པའི་མདུན་དུ་གཞན་སྐད་
ཆ་ཅི་ཡང་བཤད་མ་མྱོང་། སྙིང་སྟོབས་དེ་ནི་སྔོན་ཆད་ཤི་སྐྱོན་བྱུང་མ་
ཐག་ཏུ་ལྷ་ལྕམ་མི་རཱེ་ཁུའུ་རཱེ་ལའང་མེད། ཁོས་ཕན་པ་མེད་པའི་འགྱོད་
པ་དེ་དག་ལ་མཐོང་ཆུང་དང་དུར་སའི་དད་གུས་ལ་སྣང་ཆུང་བྱས།
ཕཱེར་དུར་འཇུག་བྱས་རྗེས་ཁོ་དུར་ས་ལ་རྩ་བ་ནས་མི་འགྲོ། གང་ལྟར་
ཕཱར་སྔ་མོ་ནས་འདས་ཟིན། ཁོས་ཕཱེར་གྱི་སེམས་ལ་བརྟེན་ནས་རང་
ཉིད་ལ་མནར་གཅོད་བྱེད་དུ་མ་བཅུག
ལྷ་ལྕམ་མི་རཱེ་ཁུའུ་རཱེ་ནི་སློབ་དཔོན་ཆེན་མོ་ཡིན་ལ། ཞིབ་འཇུག་
པའང་ཡིན། དེར་མ་ཟད་ད་དུང་ཚོད་ལྟ་ཁང་དེ་ཡི་མགོ་ཁྲིད་ཀྱང་ཡིན།
དེ་བས་བྱ་བ་ཧ་ཅང་མང་བོས་མོ་རང་གི་ལུས་སེམས་གཉིས་ལ་ཤུགས་
རྐྱེན་ཚབས་ཆེན་བཟོས།མོས་མུ་མཐུད་དུ་ཕ་རཱེ་སི་སློབ་ཆེན་གྱི་དངོས་
ལུགས་སློབ་གྲྭ་ན་བྱ་བ་གཉེར་བཞིན་ཡོད། ས་དེ་ནས་མོ་ལ་སྙན་
གྲགས་གང་མང་ཐོབ། མོས་གཙོ་འགན་བླངས་པའི་འཕྲོ་གཏོང་རིག་
པའི་སློབ་ཁྲིད་ནི། དེའི་དུས་སུ་འཇིག་རྟེན་སྟེང་ཐེངས་དང་བོར་སློབ་
ཁྲིད་འདི་ལྟ་བུ་བཀོད་སྒྲིག་བྱས་པ་རེད། མོས་ཧྥ་རན་སིའི་འབྲིང་རིམ
སློབ་གསོ་ལ་སྐྱོན་ཆ་ཡོད་པར་འདོད་རུང་། ཡིན་ཡང་མོ་རང་གིས་
མཐོ་རིམ་སློབ་གསོ་ལ་བརྩི་འཇོག་ཡིད་སྨོན་བྱེད། མཱ་ནེས“སི་ཁུ་ལོ་ཏོ་
ཧྥུ་སི་ཅིས་སྔོན་ཆད་ངོ་མཚར་ཚད་མེད་སྐྱེས་པའི་དགེ་རྒན་རྣམས་ལ་
རཱེ་སྙེགས་བྱེད་བཞིན་ཡོད། རིག་ཚན་གསར་བ་ཞིག་ཡིན་པས། དེ་
ལ་སློབ་ཁྲིད་འཛུགས་དགོས་ན་ངེས་པར་དུ་སློབ་ཁྲིད་ཀྱི་ལུགས་དང་
མཐུན་པའི་སློབ་དེབ་ཅིག་སྒྲིག་དགོས།
འགན་དེ་ནི་མོ་རང་གི་སྟེང་དུ་བབ་ཡོད་པ་ནི་སྨྲོས་མ་དགོས་པ་
རེད། ༡༩༡༠ལོར་དཔེ་ཆ་དེ་བསྒྲིགས་ཚར་རྗེས་མིང་ལ 《འཕྲོ་གཏོང་
རིག་པའི་ཆེད་བཤད》 ཅེས་བཏགས། ཁྱོན་བསྡོམས་ཤོག་ངོས་དགུ་
བརྒྱ་བདུན་ཅུ་དོན་གཅིག་ཡོད། ལྷ་ལྕམ་མི་རཱེ་ཁུའུ་རཱེ་བཟའ་ཟླ་གཉིས་
ཀྱི་གཞི་རྒྱུ་ལེ་གསར་དུ་རྙེད་པའང་ལོ་འགའི་སྔོན་ཙམ་ལས་མིན་མོད།
འོན་ཀྱང་དེའི་སྐོར་གྱི་ཞིབ་འཇུག་གི་འབྲས་བུ་ལ་དེབ་འདི་འདྲ་ཆེན་
པོ་ཞིག་བེད་མ་སྤྱད་ན་ཡོངས་སུ་བཤད་མི་ཚར་བས་དེ་ནི་ཁོང་བཟའ་
ཟླ་གཉིས་ཀྱི་ཐུན་མོང་གི་བློ་གྲོས་ལས་བྱུང་བ་ཡིན། འཕྲོ་གཏོང་རིག་
པའི་སྐོར་གྱི་ཤེས་བྱ་བརྗོད་དགོས་ཚེ་ངེས་པར་དུ་ཤོག་ངོས་དེ་འདྲ་མང་
བོ་ཞིག་བེད་སྤྱད་ན་ད་གཟོད་འཐུས་ཚང་ཞིག་བཤད་ཐུབ།
དཔེ་ཆ་དེ་ཡི་མདུན་ཤོག་དང་བོའི་སྟེང་དུ་མོ་རང་གི་ཁྱོ་ག་སྐུ་
ཞབས་ཕཱེར་ལགས་ཀྱི་འདྲ་པར་ཞིག་བཞག་ཡོད། ལོ་ངོ་གཉིས་ཀྱི་སྔོན་
ཏེ་སྤྱི་ལོ༡༩༠༨ལོར་མོས་པར་དུ་བསྐྲུན་པའི་དཔེ་ཆ་གཞན་པའི་ནང་
དུའང་ཁྱོ་གའི་འདྲ་པར་དེ་བཞག་ཡོད། དཔེ་ཆ་དེ་ནི «ཕཱེར་ཁུའུ་རཱེ་
ཡི་གསུང་རྩོམ》 ཞེས་པ་དེ་ཡིན། ཡུགས་ས་མ་འདིས་རང་གི་དཔེ་ཆ་
གྲགས་ཅན་དེའི་སྟེང་དུ་འགོ་བརྗོད་ཅིག་བྲིས་ནས་རང་གི་ཁྱོ་གའི་མི་
ཚེ་ཧྲིལ་བོའི་ཉམས་མྱོང་ལ་ཕྱིར་དྲན་བྱས་ཡོད།མཇུག་དུའང་སྔར་ལྟར་
ཁོའི་ཤི་རྐྱེན་ཉུང་ཉུང་ཞིག་མ་གཏོགས་བརྗོད་མེད།
ལྷ་ལྕམ་མི་རཱེ་ཁུའུ་རཱེ་ལ་སློབ་མ་ཇེ་མང་ནས་ཇེ་མང་དུ་གྱུར་བ་
དང་བསྟུན་ནས། ཨ་རིའི་སྦྱིན་བདག་ཨན་ཊོ་ཁཱར་ནེ་གེའེ་ལགས་
ཀྱིས་༡༩༠༧ལོར་ལྷ་ལྕམ་མི་རཱེ་ཁུའུ་རཱེ་ལ་བྱ་དགའི་མ་དངུལ་ཞིག་སྤྲད།
མ་དངུལ་འདི་དག་ལ་བརྟེན་ནས་མོས་སློབ་མ་གསར་བ་འགའ་ཤས་
བསྡུས་ཆོག་པ་དང་སློབ་གྲྭ་ཆེན་མོ་ནས་ལག་རོགས་དང་བླངས་པ་
སྐོར་ཞིག་ལ་བྱ་བ་བཀོད་སྒྲིག་བྱེད་ཆོགདེའི་ཁྲོད་ལྷན་སྐྱེས་ཀྱི་ནུས་པ་
བཟང་བོ་ལྡན་པའི་ཞི་ལུ་མོ་ལིས་སི“ཁུའུ་རེས་ནི་གཟུགས་ཧ་ཅང་རིང་
བའི་ཁོ་ནི་ཡཱ་ཁུ་ཁུའུ་རཱེ་ཡི་བུ་ཡིན། གནས་འདིའི་ཚོད་ལྟ་ཁང་ནས་
ཁོའི་ཚན་རིག་གི་བྱ་བ་མགོ་བརྩམས། མི་རཱེ་ཡིས་རང་གི་ཚ་བོར་རྒྱལ་
ཁ་ཐོབ་པར་ང་རྒྱལ་སྐྱེས། མོ་ནམ་ཡང་ཨ་མ་དང་འདྲ་བར་བྱམས་
བརྩེ་ལྡན་པའི་སྒོ་ནས་ཁོ་ལ་ལྟ་སྐྱོང་ཡག་པོ་གནང་།
བློས་ཐུབ་གྲོགས་པོ་རྙིང་བ། ཕུལ་དུ་བྱུང་བའི་ཤེས་ལྡན་པ་ཨན་
ཏི་ལོ•ཏི་པེ་ནཱ་ཨེ་ལགས་ཀྱིས་ཞིབ་འཇུག་གི་དགོས་མཁོ་ལྟར་མི་
བཅུ་ལྷག་འཛོམས་པའི་ཞིབ་འཇུག་རུ་དཔུང་ཞིག་སྒྲིག་འཛུགས་བྱེད་
རོགས་བྱས།
ལྷ་ལྕམ་མི་རཱེ་ཁུའུ་རཱེ་ལ་ད་སྔ་ཡང་ཞིབ་འཇུག་གི་འཆར་གཞི་
གསར་བ་ཞིག་ཡོད་པ་ནི། མོའི་ལུས་ཕུང་ཇེ་ཞན་ནས་ཇེ་ཞན་ཡིན་རུང་།
མོས་སྔར་བཞིན་འཆར་གཞི་ལེགས་འགྲུབ་བྱུང་། མོས་སྤྱི་ལེ་འགའ་
བཙོ་སྦྱངས་བྱས་པ་མ་ཟད་ཁིལ་རྫས་འགྱུར་རེའེ་ཉཱེ་ཨམ་གཞི་རྒྱུ་
ཐེངས་གཉིས་པར་དངོས་པོའི་ཆ་རྡུལ་གྱི་ཚད་གཏན་འཁེལ་བྱས། དེ་
ནས་ཁོས་ལྕགས་རིགས་རེའེ་ཌྷཱེ་ཨམ་གཞི་རྒྱུ་ལ་དབྱེ་ཞིབ་བྱེད་མགོ་
བརྩམས། དེའི་བར་དུ། མོས་ཐེངས་རེར་བཟོས་པའི་རེའེ་ཀཻ་ཨམ་གཞི་
རྒྱུ་རྐྱང་མ་བཟོ་བཞིན་འདུག རེའེ་ཞེ་ཨམ་གཞི་རྒྱུ་ཚྭ་ཟེར་བའི་རེའེ་ཌྷཱེ་
ཨ ་གཞི་རྒྱུ་འདིའི་གཏན་འཇགས་ཀྱི་རྣམ་པ་གཅིག་པུ་རེད།
མི་རཱེ་ཁུའུ་རཱེ་དང་ཨན་ཏི་ལེ•ཏི་པེ་ཨེར་ནཱ་གཉིས་མཉམ་འབྲེལ་
བྱེད་གྱིན་ཡོད། དབྱེ་འབྱེད་ལྕགས་རིགས་རེའེ་ཉཱེ་ཨམ་གཞི་རྒྱུ་ལེགས་
འགྲུབ་བྱུང་། དེས་བཟོད་བསྲན་ལ་རླུང་ཁམས་ཆེན་མོའི་ཤུགས་རྐྱེན་
ཐེབས་པས་ནུས་པ་མི་འགྱུར། བཀོལ་སྤྱོད་དེ་རིགས་ནི་ཚན་རིག་
ནང་ཤེས་ཟིན་པའི་ཆེས་སྤུས་དག་པའི་རིགས་ཤིག་རེད། ལོ་རྒྱུས་ཐོག་
ཐེངས་གཅིག་མ་གཏོགས་བྱེད་མ་མྱོང་།
ཨན་ཏི་ལེཏི་པེ་ཨེར་ནཱ་ཡིས་ལྷ་ལྕམ་མི་རཱེ་ཁུའུ་རེའི་ལ་འོད་ཐིག་
ཞིབ་འཇུག་བྱེད་རོགས་བྱས།
རྗེས་ནས་མི་རྭེས་ཁེར་རྐྱང་གིས་བྱ་བ་སྒྲུབ། ཐབས་ཤེས་ཤིག་རྙེད་
བྱུང་། རྡ་དབུགས་བཀོལ་ནས་རེའེ་ཟེ་ཨམ་གཞི་རྒྱུ་ཡི་འབོར་ཚད་བཟོ་
ཐུབ།
འགྱེད་འཕྲོའི་བཅོས་ཐབས་ཀྱི་འཕེལ་རྒྱས་ཅན་གྱིས་རྒྱུ་ཆ་རྩ་
ཆེན་འདི་དག་ཡང་དག་པའི་སྒོ་ནས་ཆེས་ཆུང་བའི་ཁག་བགོས་ཡོད།
གཏན་འཁེལ་བྱས་པའི་ལྗིད་ཚད་ཧའོ་ཁེ་སྟོང་ཆའི་གཅིག་སླེབས་ཚེ།
རྒྱ་སྲང་ལ་ཕན་ནུས་ཆེན་པོ་མེད།
མི་རཱེ་ཡིས་འོད་འཕྲོའི་དངོས་པོ་ལས་བྱུང་བའི་འཕྲོ་ཐིག་ལ་བརྟེན་
ནས་དངོས་པོ་འདིའི་རིགས་ཀྱི་གྲངས་ཚད་ཐོབ་པ་ཡིན། དཀའ་ཁག་
ཆེ་བའི་ལག་རྩལ་འདི་རིགས་མོས་ལེགས་འགྲུབ་བྱུང་སོང་། མོས་ཚོད་
ལྟ་ཁང་དུ་ཚད་འཇལ་ཚོ་ཆུང་ཞིག་བཙུགས་པ་མ་ཟད། ཤེས་ཡོན་པ་
དང་སྨན་པ་ཚོ། སྤྱི་དམངས་དཀྱུས་མ་བཅས་ཚང་མས་ཁོང་ཚོའི་འཕྲོ་
ནུས་ལྡན་པའི་ཐོན་དངོས་སམ་གཏེར་རྫས་འདིར་འཁྱེར་ཡོང་ནས་
ཞིབ་བཤེར་བྱས། རེའེ་བྷེ་ཨམ་གཞི་རྒྱུ་འདུས་ཚད་གསལ་སྟོན་བྱས་
པའི་དཔང་ཡིག་ཅིག་ལེན་ཆོག
མོས་འཕྲོ་བའི་རང་བཞིན་གྱི་གཞི་རྒྱུ་རིགས་དབྱེ་དང་འཕྲོ་བའི་
རང་བཞིན་གྱི་རྒྱུན་བཀོལ་རེའུ་མིག་འགྲེམས་སྤེལ་བྱས། དེ་དང་
མཉམ་དུ་མོས་ཡོངས་ཁྱབ་ཀྱི་གལ་ཆེའི་རང་བཞིན་ལྡན་པའི་བྱ་བ་
ཞིག་སྒྲུབ་པ་ཡིན། མི་རེས་སེམས་འགུལ་ཐེབས་པའི་སྒོ་ནས་ཤེལ་ཕོར་
ཡང་མོ་བྱས་ནས་དངོས་སུ་བདག་དམ་བྱས། ནང་དུ་ཧའོ་ཁེ༢༡ལྷད་
མེད་ཀྱི་ཁིལ་དག་མའི་རེའེ་ཌྷཱེ་ཨམ་གཞི་རྒྱུ་བླུགས་ཡོད། དེ་གཟབ་
ནན་གྱིས་ཕ་རི་སིའི་ཉེ་འགྲམ་གྱི་སའེ་ཧྥུ་འར་རྒྱལ་སྤྱིའི་ཚད་འཇལ་
ཚད་གཞི་ཅུས་ལ་བཞག འདི་ནི་རྗེས་སུ་གླིང་ཆེན་ལྔ་ལ་ཁྱབ་པའི་ཚད་
འཇལ་རྩིས་གཞི་ཡིན།
སྔོན་ཆད་ལྷ་ལྕམ་མི་རཱེ་ཁུའུ་རཱེ་བཟའ་ཟླ་གཉིས་ལ་མཚན་སྙན
རྒྱས་པའི་རྗེས་སུ། སླར་ཡང་ལྷ་ལྕམ་མི་རཱེ་ཁུའུ་རཱེ་ཡི་སྙན་གྲགས་
དབྱར་གྱི་མཚོ་མོ་ལྟར་རྒྱས། གང་ས་གང་དུ་ཁྱབ་པའི་མཁའ་དབུགས་
ཇི་བཞིན་མི་རབ་འབྲིང་ཐ་གསུམ་སུ་ཡིན་རུང་མོ་རང་གླེང་མོལ་
བྱེད་བཞིན་མཆིས། གྲོང་རྡལ་ཆུང་ཆུང་དེའི་ནང་དུ་སློབ་གྲྭ་དང་ལས་
ཁུངས་སོ་སོས་གནང་བའི་འཛིན་ཡིག་དང་གཟེངས་རྟགས་ཀྱིས་
ཁེངས་འདུག དེར་མ་ཟད་གཟེངས་རྟགས་དེ་དག་གི་གྲས་སུ་ཕྱི་རྒྱལ་
སློབ་ཆེན་སྙན་གྲགས་ཅན་འགས་གནང་བའི་འཛིན་ཡིག་དང་སློབ་
དཔོན་ཆེན་མོའི་བསླབ་གནས་སྤྲད་ཡོད། འོན་ཀྱང་ལྷ་ལྕམ་མི་རཱེ་ཁུའུ་
རཱེ་ཡིས་དེ་དག་ལ་དམིགས་བསལ་གྱི་དོ་དམ་བྱས་མེད་ལ། མི་གཞན་
ལྟར་ཆེད་དུ་སྒྲོམ་དང་ཁང་བ་སོགས་བཟོས་ནས་འགྲེམ་སྟོན་ཅི་ཡང་
བྱེད་ཀྱིན་མེད། གལ་སྲིད་མོས་གཟེངས་རྟགས་དེ་དག་ལ་མིང་བྱང་
ཞིག་བཟོ་དགོས་རྒྱུ་ན་དེ་དག་ཀྱིས་ཀྱང་མིང་བྱང་ཤིན་ཏུ་རིང་བོ་ཞིག་
འགྲུབ་མོད། འོན་ཀྱང་མོས་དེ་ལྟར་བྱེད་མེད་པ་དང་བྱེད་འདོད་མེད་
པ་རེད། (རང་རྣམ་མཛད་མཁན་གྱི་དགོངས་པ་དང་འགལ་རུང་སྒྱུར་
བ་པོས་མཇུག་ཏུ་ལྷ་ལྕམ་མི་རཱེ་ཁུའུ་རཱེ་ལགས་ཀྱི་གཟེངས་རྟགས་དང་
བསླབ་གནས་སོགས་ཆེད་དུ་མིང་བྱང་ཞིག་བསྡུ་སྒྲིག་བྱས་ཡོད།)
ཧྥ་རན་སི་རྒྱལ་ཁབ་ཀྱིས་དུས་རྒྱུན་དུ་མི་སྣ་གྲགས་ཅན་དང་བྱས་
རྗེས་ཅན་ལ་མི་འདྲ་བའི་གཟེངས་རྟགས་རིགས་གཉིས་གནང་། གཅིག་
ནི་སྤྱི་ཚོགས་གི་ཐོབ་ཐང་གནང་བ་དང་།གཅིག་ནི་རྒྱལ་ཁབ་ཚན་རིག་
གླིང་གི་གླིང་རིམ་པའི་བསླབ་གནས་སྤྲད་པ་རེད། ༡༩༡༠ལོར་ལྷ་ལྕམ་
མི་རཱེ་ཁུའུ་རཱེ་ལ་རྒྱ་གྲམ་སྐྱ་དྲག་གི་སྤྱི་ཚོགས་ཀྱི་ཐོབ་ཐང་གནང་། འོན་
ཀྱང་ལྷ་ལྕམ་མི་རཱེ་ཁུའུ་རཱེ་ཡིས་རང་གི་ཁྱོ་ག་དང་མཐུན་པར་དང་ལེན་
མ་བྱས།
ཟླ་བ་འགའ་འགོར་རྗེས་མོའི་གྲོགས་པོ་དང་ལས་རོགས་སྐོར་
ཞིག་གིས་མོ་ལ་རྒྱལ་ཁབ་ཚན་རིག་གླིང་གི་གླིང་རིམ་པའི་བསླབ་
གནས་ལེན་པར་སྐུལ་མ་བཏང་། ཐེངས་འདིར་མོས་དང་ལེན་བྱེད་མི་
འདོད་མོད། མོས་མོའི་ཁྱོ་ག་ལོ་དེར་ཕམ་ཁ་མྱོང་བའི་སྐབས་དང་ཐ་ན་
རྒྱལ་ཁ་ཐོབ་པའི་སྐབས་སུ་འདེམ་ཤོག་གི་བརྙས་བཅོས་དེ་བརྗེད་སོང་
ངམ། འོ་ན་མོའི་མཐའ་འཁོར་དུ་མི་མང་བོ་ཞིག་གིས་མོ་ལ་ཕྲག་དོག
བྱེད་ཀྱིན་ཡོད་པ་མི་ཤེས་སམ།
རེད་ཡ་མོས་མི་ཤེས། ལྷག་པར་དུ་མོ་ནི་རྣམ་དག་ཟོལ་མེད་ཀྱི་
ཕོའོ་ལན་བྷིའི་བུ་མོ་ཞིག་རེད། མོས་གལ་ཏེ་མེས་རྒྱལ་གཉིས་པས་མོ་
ལ་བྱིན་པའི་ཚད་མཐོ་བའི་ཚན་རིག་གི་གཟི་བརྗིད་དེ་ཁས་མ་བླངས་
ཚེ༑ རང་རློམ་ཆེ་དྲགས་པ་དང་། དྲིན་ལན་ལོག་འཇལ་བྱས་དྲགས་
པའི་རྟགས་རེད།
མོ་དང་འདེམས་བསྐོ་བྱས་པ་ནི་ཕུལ་དུ་བྱུང་བའི་དངོས་ལུགས་
རིག་པ་བ་དང་མིང་གྲགས་ཅན་གྱི་གནམ་བདག་ཆོས་ལུགས་པ་ཨེ་
ཏུའུ་ཡ་པུ་ལང་ལིས་རེད།
ད་ཐེངས་མོ་ལ་ཏོ་ཡ“བྷོ་ལིང་ལེ་ཞེས་པའི་འགྲན་ཡ་གཅིག་ཡོད།
ཁོ་ནི་ཕུལ་དུ་བྱུང་བའི་དངོས་ལུགས་རིག་པ་བ་ཞིག་དང་སྐད་གྲགས་
ཅན་གྱི་གནམ་བདག་ཡེ་ཤེས་ཆོས་ལུགས་ལ་དད་པ་བྱེད་མཁན་ཞིག་
ཡིན། དེ་ཕྱིར་ཕྱོགས་སོ་སོ་ནས་རྙོག་འཛིང་ཆེན་པོ་བྱུང་། དེ་ནི་བུད་
མེད་ཀྱི་ཁེ་དབང་རྩོད་མཁན་དང་སྒྲིག་ལམ་རྙིང་བར་རྒྱབ་སྐྱོར་བྱེད་
མཁན་གྱི་འགལ་བར་གྱུར་བ་དང་། དེ་མ་ཟད་བསམ་བློ་གསར་བ་
དང་ཡེ་ཤུའི་ཆོས་ལུགས་བག་འཁུམ་བསམ་བློ་འཛིན་མཁན་བར་གྱི་
འཁྲུག་རྩོད་ཆེན་པོ་ཞིག་ཏུ་གྱུར། ཕྱོགས་སོ་སོ་ནས་འཁྲུག་རྩོད་མང་
བོ་བྱས་མཐར། མཐའ་མཇུག་གི་འདེམ་ཤོག་འཕེན་དུས། ལྷ་ལྕམ་མི་རཱེ་
ཁུའུ་རཱེ་ཡིས་འདེམ་ཤོག་གཅིག་ཙམ་གྱི་ཕམ་ཁ་ཉོས། ཕྱི་དྲོ་དུས་ཚོད་
བཞིའི་སྟེང་དུ་འཇུག་འབྲས་ཕྱོགས་བསྡོམས་བྱས་ནས་སྤྱི་ཚོགས་སྟེང་
དུ་ཁྱབ་བསྒྲགས་བྱས།
ལྷ་ལྕམ་མི་རཱེ་ཁུའུ་རཱེ་བཟའ་ཟླ་གཉིས་ཀྱི་མི་ཚེའི་ཉམས་མྱོང་ཁྲོད་
དུ༑ ཧྥ་རན་སི་མི་དམངས་དང་རྒྱལ་ཁབ་ནམ་ཡིན་རུང་མི་གཞན་གྱི་
ཁ་ལ་རྒྱུག་བཞིན་ཡོད་པ་འདྲ།
༡༩༡༡ལོའི་ཟླ་བཅུ་གཉིས་པར། རྒྱལ་ས་སི་ཐོག་ཁོར་མོ་གྲོང་ཁྱེར་
གྱི་ཚན་རིག་གླིང་གིས་ལྷ་ལྕམ་མི་རཱེ་ཁུའུ་རཱེ་ཡིས་རང་གི་ཁྱོ་ག་འདས་
རྗེས་ད་དུང་ཚན་རིག་ཞིབ་འཇུག་གི་སྟེང་ལ་བྱས་རྗེས་ཆེན་པོ་བཞག་
ཡོད་པ་དང་མོའི་སྙིང་སྟོབས་ཀྱིས་འཛམ་གླིང་དང་ཁྱད་པར་དུ་ཡུའུ་
རོབ་གླིང་གི་ཚན་རིག་ལ་དུང་ཞེན་ཆེ་བའི་བུད་མེད་རྣམས་ལ་སྟོབས་
ཤུགས་སྦྱིན་པ་ལ་སྐུལ་མ་གཏོང་ཆེད། ལོ་དེ་ཡི་ནོ་པེར་རྫས་འགྱུར་
རིག་པའི་བྱ་དགའ་ལྷ་ལྕམ་མི་རཱེ་ཁུའུ་རཱེ་ལགས་ལ་བྱིན། སྔོན་ཆད་
བུད་མེད་ཅིག་ལ་བྱ་དགའ་འདི་ཐོབ་མ་མྱོང་། དེ་ལ་དོན་སྙིང་ཆེན་པོ་
ལྡན་པས། ནཱི་པེར་བྱ་དགའ་ཡི་རྩ་དོན་མི་རྣམས་ལ་ར་སྤྲོད་བྱས། རྩ་
དོན་དེ་ནི་མི་སུ་ཡིན་རུང་གལ་སྲིད་ཚན་རིག་ཞིབ་འཇུག་ལ་དཔེར
མེད་པའི་བྱས་རྗེས་བསྐྲུན་ཡོད་ན་དེ་ལ་སྟེར་རྒྱུ་ཡིན་པ་ལས་མི་དེ་ཡི་
རུས་རྒྱུད་དང་ལུས་རྟེན། ད་དུང་རྒྱལ་ཁབ་དང་མི་རིགས་སོགས་ཀྱི་
ཁྱད་པར་ཅི་ཡང་མི་དབྱེ་བ་དེ་ཡིན། ད་བར་དུ་མི་གཅིག་གིས་ནོ་པེར་
བྱ་དགའ་ཐེངས་གཉིས་ལ་ཐོབ་མཁན་ནི། ལྷ་ལྕམ་མི་རཱེ་ཁུའུ་རཱེ་ཡིན།
མོས་རང་གི་ཁྱིམ་སྡོད་དགེ་རྒན་དང་བུ་མོ་ཆེ་བ་གཉིས་ཁྲིད་ནས་
སི་ཝེ་ཊན་རྒྱལ་ཁབ་ཏུ་བྱ་དགའ་ལེན་དུ་སོང་། བྱིས་པ་འདི་གཟི་བརྗིད་
ལྡན་པའི་ཚོགས་འདུ་འདིར་ཞུགས་པ་ཡིན། ལོ་ཉེར་བཞིའི་རྗེས་སུ།
མོས་ཀྱང་ཚོགས་ཁང་ཆེན་མོ་འདིའི་ནང་དུ་བྱ་དགའ་འདི་རིགས་དང་
ལེན་བྱེད་དགོས། རྒྱུན་ལྡན་ལྟར་སྣེ་ལེན་དང་ཕོ་བྲང་གི་དགོང་ཇ་ཕུད་
པ་མ་ཟད། ད་རུང་དམིགས་བསལ་གྱིས་མི་རེས་རྩ་འཛུགས་ཀྱི་རྟེན་
འབྲེལ་ཚོགས་འདུ་ཁ་ཤས་ཡོད། མོས་བཞག་པའི་ཆེས་སྤྲོ་སྣང་ལྡན་
པའི་དྲན་གསོ་ནི་ཞིང་སྡེའི་བུད་མེད་རྩ་འཛུགས་ཀྱི་རྟེན་འབྲེལ་ཞུ་ས་
ཡིན། བུད་མེད་བརྒྱ་ཕྲག་ཁ་ཤས་ཀྱིས་ལྭ་བ་ཡག་པོ་གྱོན་པ་དང་མགོ་
ཐོག་ཏུ་ཅུང་གསལ་བའི་པྲ་ཚིལ་སྒྲོན་མེའི་མེ་ཏོག་དང་སྒྲོན་འོད་ནི་ཁོ་
ཚོའི་འགུལ་སྟངས་དང་བསྟུན་ནས་བརྒྱན་ཡོད།
གྲོང་ཁྱེར་སི་ཊི་གོར་མོའི་བུད་མེད་རྣམས་ཀྱིས་ལྷ་ལྕམ་མི་རཱེ་ཁུའུ་
རཱེ་ཕེབས་པར་དགའ་བསུ་དཔེ་མེད་བྱས།
སྲིད་ན་མི་དཔེ་བའི་གཞི་རྒྱུ་གསར་བ་རྙེད་པ་དང་། ཁྱོན་ཡོངས་
ལ་ཁྱབ་པའི་སྙན་གྲགས། ད་དུང་ཐེངས་གཉིས་ལ་ཊཱོ་པེར་བྱ་དགའ་
ཐོབ་པ་སོགས་ཀྱི་རྐྱེན་བྱས་ནས་མི་མང་བོ་ཞིག་གིས་ལྷ་ལྕམ་མི་རཱེ་
ཁུའུ་རཱེ་ལ་ཡི་རངས་བྱེད་བཞིན་ཡོད་མོད།
ཡང་མི་སྐོར་གཅིག་གིས་ལྷ་ལྕམ་མི་རཱེ་ཁུའུ་རཱེ་ལ་སྡང་སེམས་
སྐྱེ་བཞིན་ཡོད། གྲོང་ཁྱེར་ཕ་རཱེ་སི་ནས་ད་དུང་མོ་ལ་ངོ་རྒོལ་བྱེད་པའི་
ལས་འགུལ་ཆེན་པོ་ཞིག་འཚོགས། མི་རྣམས་ཀྱིས་ཉམ་ཆུང་གི་ལྷ་
ལྕམ་མི་རཱེ་ཁུའུ་རཱེ་ལ་ཅི་ལྟར་སྡང་སེམས་སྐྱེས་ནས་ངོ་རྒོལ་བྱས་
རུང་། མོས་ནམ་ཡིན་ཡང་བཟོད་པ་སྒོམ་རྒྱུ་ལས་གཞན་ལ་ཐལ་
དྲགས་པའི་སྐད་ཆ་ཅི་ཡང་བཤད་མ་མྱོང་། འོན་ཀྱང་ཉིན་རྒྱུན་གྱི་འཚོ་
བའི་ནང་ནས་ལྷ་ལྕམ་མི་རཱེ་ཁུའུ་རཱེ་ཡི་ཁྱིམ་དུའང་དུས་རྒྱུན་དུ་ངོ་རྒོལ་
གྱི་ཚོགས་པ་དང་དེ་དག་གི་གཏམ་སྣ་ཚོགས་ཀྱིས་ཤུགས་རྐྱེན་ཐེབས་
ནས་ནང་སེམས་འཁྲུག་པར་བྱེད། ད་དུང་ཆེས་ཡ་ང་བ་ནི། སྤྱི་ཚོགས་
ཀྱི་དྲང་བདེན་དང་སྙིང་རྗེ་མཚོན་བྱེད་ཀྱི་གསར་འགོད་པ་དེ་དག་གིས་
ཀྱང་སྡང་སེམས་བཅིངས་བའི་མི་དེ་དག་གི་ཁར་བརྒྱུགས་ནས་ལྷ་
ལྕམ་མི་རཱེ་ཁུའུ་རཱེ་ལ་ཚུལ་མིན་གྱི་གཏམ་མང་བོ་བཤད་ནས། མོ་རང་
སྡུག་བསྔལ་གྱིས་མནར་དུ་བཅུག
ལྷ་ལྕམ་མི་རཱེ་ཁུའུ་རཱེ་ཡིས་མི་ཚེ་ལ་གོད་ཆགས་ཆེན་པོ་བྱུང་
ནས་མི་རྣམས་ཀྱིས་མོ་ལ་གོ་བ་ལོག་ཡོད་པའི་སྐབས་སུ། ༡༩༠༥ལོར་
གསར་བརྗེ་བྱུང་བ་ནས་བཟུང་ཧྲ་ཧོང་གོང་མའི་སྲིད་གཞུང་རིམ་
བཞིན་གཡོ་འགུལ་བྱུང་། ཨུ་རུ་སུར་བསམ་བློའི་རང་དབང་ལ་བཟོད་
སྒོམ་ཏོག་ཙམ་བྱས་པ་ནི་ཝཱར་སཱོ་རེད། འཚོ་བའི་ཆ་རྐྱེན་ཡང་དེ་འདྲ་
སྡུག་པོ་ཞིག་མ་རེད།
རཱེ་བས་ཁེངས་ཡོད་པའི་གདན་ཞུ་འཕྲིན་ཡིག་ཅིག་མོའི་ལག་ཏུ་
འབྱོར་བྱུང་། སྤྱི་ཚོགས་སྟེང་ན་ཅུང་གྲགས་འགུལ་ཆེ་བའམ་ཤུགས་
རྐྱེན་ཅུང་ཟད་ཆེ་བའི་མེས་རྒྱལ་ཕོའོ་ལན་བྷིའི་ཚན་རིག་མཐུན་
ཚོགས་ཞིག་གིས་ལྷ་ལྕམ་མི་རཱེ་ཁུའུ་རཱེ་ཕྱིར་མེས་རྒྱལ་དུ་ལོག་པར་
གདན་ཞུ་བྱས། ཁོ་ཚོས་ལྷ་ལྕམ་མི་རཱེ་ཁུའུ་རཱེ་ལ་སྙན་གྲགས་ཀྱི་མི་
ཞེས་པའི་མཚན་སྙན་དང་གོ་གནས་གནང་། ཟླ་བ་འགའི་རྗེས་སུ་མི་
དེ་ཚོས་ཡང་བསྐྱར་གདན་ཞུ་ཞུས་པ་དང་། ད་དུང་མོ་ལ་མཚོན་ན་
ཤིན་ཏུ་རཱེ་འདོད་ཆེ་བའི་ཆ་རྐྱེན་གཅིག་ཁ་སྣོན་བྱས་ཡོད་པ་ནི། ཁོ་
ཚོས་ཕོའོ་ལན་ཊྛི་རྒྱལ་ཁབ་ནས་ཆེད་དུ་འཕྲོ་གཏོང་ཚན་རིག་ལ་
ཞིབ་འཇུག་བྱེད་སའི་ཚོད་ལྟ་ཁང་ཆེན་པོ་ཞིག་འཛུགས་རྒྱུ་ཐག་གིས་
བཅད་པ་དང་འཆར་གཞི་འཐེན་ཡོད། ལྷ་ལྕམ་མི་རཱེ་ཁུའུ་རཱེ་གདན་
དྲངས་ནས་རིག་ཚན་དེ་ཡི་འགོ་འཛིན་བྱེད་དུ་འཇུག་འདོད་ལ་ཚོད་
ལྟ་ཁང་དེ་ཡང་མོ་ལ་དབང་ཆོག ཁོ་ཚོས་འཆར་གཞི་རུ་ཚོད་ལྟ་ཁང་
དེ་འཛམ་གླིང་སྟེང་དུ་འགྲན་ཟླ་མེད་པའི་རིག་ཚན་གསར་བ་འདི་ཡི་
ཞིབ་འཇུག་ལས་ཁུངས་སུ་བྱེད་འདོད་ཅེས་བཤད་ཡོད། སྐབས་དེ་ལ་
མཚོན་ན་ལྷ་ལྕམ་མི་རཱེ་ཁུའུ་རཱེ་ལ་ཧྥ་རན་སི་ནས་མི་ཀུན་གྱིས་བཟོད་
སྒོམ་བྱེད་དཀའ་བའི་སྡིགས་མོ་དང་དོགས་པ་ཟ་བཞིན་ཡོད་པས། ད་
ལྟ་ཁོ་ཚོས་རཱེ་ཞུ་དེ་ཁས་བླངས་ན་སྡུག་བསྔལ་དང་བྲལ་འགྲོ་ལ་མེས་
རྒྱལ་ལའང་ཞབས་འདེགས་ཞུ་ཐུབ། མི་ཕལ་བ་ཞིག་གིས་བལྟས་ན་
གནས་ཚུལ་འདི་ནི་དགའ་འོས་པ་ཞིག་ཡིན་མོད། འོན་ཀྱང་ལྷ་ལྕམ་
མི་རཱེ་ཁུའུ་རཱེ་ལ་མཚོན་ན་དེ་ནི་གདམ་གསེས་བྱེད་དཀའ་བ་ཞིག་རེད།
མོས་རང་གི་འགན་འཁྲི་ལྕི་མོ་དེ་ཡིད་ལ་དྲན་པ་དང་དུས་ཡུན་རིང་
བོར་འཕྲོ་གཏོང་རང་བཞིན་ཅན་གྱི་དངོས་རྫས་ལ་ཞིབ་འཇུག་བྱས་
མཐར་ལུས་ཕུང་ཧ་ཅང་ཞན། དེ་བས་མོ་རང་བྱ་བ་གཞན་དང་འཕྲད་
དུས་རྒྱུན་དུ་ཐག་གཅོད་བྱེད་དཀའ་བས་གདམ་གསེས་གཏོང་རྒྱུར་
ཤིན་ཏུ་སྐྲག ད་དུང་དོན་དག་གཅིག་གིས་ལྷ་ལྕམ་མི་རཱེ་ཁུའུ་རཱེ་ལ་
འདུག་འདོད་ཀྱི་སྤོབས་པ་སྦྱིན། དེ་ནི་ཧྥ་རན་སིའི་སྲིད་གཞུང་དང་ཕ་
རཱེ་སི་སློབ་ཆེན་གཉིས་ཀྱི་ཁས་བླངས་ཡོད་པའི་ཚོད་ལྟ་ཁང་དེ་བཟོས་
ཚར། གལ་སྲིད་དུས་སྐབས་འདི་ལ་ཧྥ་རན་སི་དང་ཁ་བྲལ་ན་རཱེ་བ་
ཡོད་ཚད་མེད་བརླག་ཏུ་འགྲོ་བས། མོ་དང་སྐུ་ཞབས་ཕེར་གཉིས་ཀྱི་
མི་ཚེ་གང་བོར་བཅངས་པའི་རཱེ་བ་དང་ཕུགས་འདུན་ལ་གནོད་སྐྱོན་
ཐེབས་འགྲོ། དེ་བས་མོས་མེས་རྒྱལ་ནས་འབྱོར་བའི་ལྷག་བསམ་རྣམ་
དག་གི་གདན་ཞུ་དེ་དང་ལེན་མ་བྱས། ཕྱིར་ཚན་རིག་མཐུན་ཚོགས་
དེ་ལ་འཕྲིན་ཡིག་འབྲི་བའི་སྐབས་སུ་མོ་སེམས་སྡུག་ཆེན་མོས་མནར།
འོན་ཀྱང་མོས་ཁོ་ཚོ་ལ་མུ་མཐུད་དུ་ཚོད་ལྟ་ཁང་དེ་ཡི་བདག་གཉེར་
དང་བྱ་བ་ཆེན་པོ་ལ་རོགས་རམ་བྱེད་རྒྱུ་ཁས་ལེན་བྱས། ད་དུང་རང་
གི་ཆེས་བློ་ཉེ་བའི་ལག་རོགས་གཉིས་གསར་དུ་ཞིབ་འཇུག་བྱེད་པ་དེ་
ལ་མངགས་ནས་རོགས་རམ་བྱེད་དུ་བཅུག
༡༩༡༣ལོར་ལྷ་ལྕམ་མི་རཱེ་ཁུའུ་རཱེ་ཕྱིར་མེས་རྒྱལ་ཕོའོ་ལན་བྷི་ལ་
སོང་ནས་འཕྲོ་གཏོང་རིག་པའི་ཚོད་ལྟ་ཁང་གི་འགྲུབ་སྟོན་ལ་ཞུགས།
ཉིན་དེར་མོའི་ལུས་ཕུང་དེ་འདྲ་བདེ་མོ་མིན་ནའང་། འགྲུབ་སྟོན་གྱི་
མགོ་འཇུག་བར་གསུམ་ལ་ཧུར་ཐག་གིས་གོ་སྒྲིག་གནང་བའི་བྱ་བ་
བསྒྲུབས། དེའི་དུས་སུ་ཨུ་རུ་སུ་སྲིད་གཞུང་གིས་མོའི་སྤྱོད་པ་གང་
ཡིན་རུང་ཐེ་གཏོགས་མ་བྱས་པས་ཉིན་དེར་ཚོགས་ཞུགས་མི་སྣ་ཚང་
མའི་སེམས་པ་ཧ་ཅང་སྐྱིད། དགོང་མོའི་དུས་སུ་ལྷ་ལྕམ་མི་རཱེ་ཁུའུ་རཱེ་
མི་མང་བོས་བསྐོར་ནས་དབུགས་ལེན་ས་ཡང་མི་རྙེད་པའི་ཚོགས་ར་
ཆེན་པོའི་ནང་ནས་ཕ་སྐད་ངག་ལ་གྱེར་ནས་ཚན་རིག་ཕྱོགས་ཀྱི་སྙན་
ཞུ་ཕུལ་བ་དང་གཏམ་བཤད་སྤེལ།
ལྷ་ལྕམ་མི་རཱེ་ཁུའུ་རཱེ་ཡི་བདག་ཐང་རིམ་བཞིན་ཇེ་ལེགས་སུ་
གྱུར། ༡༩༡༣ལོའི་དབྱར་ཁར་སླེབས་སོང་། མི་རཱེ་ཡིས་རྒྱབ་ཁུག་ཁུར་
ནས་རྐང་ཐང་དུ་ཡུལ་སྐོར་ལ་བསྐྱོད་དེ་རང་ཉིད་ཀྱི་ལུས་ཤུགས་ཉམས་
ལེན་བྱས། མོ་རང་གི་བུ་མོ་དང་ཁོ་ཚོའི་བུ་རྫི་གཉིས་ཀྱིས་མོ་ལ་འགྲོ་
རོགས་བྱས། ཡུལ་སྐོར་འདི་དག་གི་ཁྲོད་དུ་ད་དུང་ཨར་པོ་ཐི ཨའེ་
དབྱིན་སི་ཐན་དང་ཁོའི་བུ་ཡོད།
ལོ་འདི་དག་གི་རིང་ལ། ལྷ་ལྕམ་མི་རཱེ་ཁུའུ་རཱེ་དང་རླབས་ཆེན་གྱི་
དངོས་ལུགས་རིག་པ་བ་ཨེན་སུ་ཊན་གཉིས་ལ་ཐུན་མོང་གི་དགའ་
ཕྱོགས་དང་ཐུན་མོང་གི་སྙན་གྲགས་ཡོད་པའི་རྐྱེན་གྱིས་མཛའ་བརྩེ་
ཧ་ཅང་ཟབ། ལོ་དེར་སྐུ་ཞབས་ཨེན་སུ་ཊི་ལགས་ཧྥ་རན་སི་ལ་ལྗོངས་
རྒྱུར་ཡོང་སྐབས་ལྷ་ལྕམ་མི་རཱེ་ཁུའུ་རཱེ་ལ་བལྟ་རུ་ཡོང་བ་དང་། ཁོང་
གཉིས་ལ་གླེང་མི་ཚར་བའི་བརྗོད་བྱ་མང་བོ་ཡོད། ཁོང་གཉིས་ཀྱིས་
མཚམས་ལན་རེར་ཧྥ་རན་སིའི་སྐད་བཤད་པ་དང་། མཚམས་ལན་
རེར་འཇར་མན་གྱི་སྐད་ཆ་བཤད་ནས་དངོས་ལུགས་རིག་པའི་སྐོར་གྱི་
བརྗོད་བྱ་གང་མང་ལབ་གླེང་བྱས།
བྱིས་པ་ཚོ་མདུན་དུ་མཆོངས་ལྡིང་བྱེད། ཐེངས་འདིའི་ཡུལ་སྐོར་
གྱིས་ཁོ་ཚོ་དགའ་རུ་བཅུག ཅུང་ཙམ་འགོར་རྗེས། སྐད་ཆ་བཤད་པར་
དགའ་བའི་ཨའེ་དབྱིན་སི་ཐན་རིག་སྟོབས་ཆེ། ཁོའི་ལས་རིགས་
གཅིག་པ་ལ་ཀུན་གྱིས་ཡིད་དབང་འཕྲོག་པའི་གཞུང་ལུགས་འགའ་
བརྗོད་ཡོད།
ལྷ་ལྕམ་མི་རཱེ་ཁུའུ་རཱེ་ཡི་གྲངས་རིག་གི་ཆུ་ཚད་ཧ་ཅང་མཐོ་བས་
སྐུ་ཞབས་ཨེན་སུ་ཊི་ཡིས་བཤད་པ་ཐམས་ཅད་ལ་གོ་བ་ལོན་ཐུབ་པ་
མ་ཟད། མོ་ནི་སྐུ་ཞབས་ཨེན་སུ་ཊི་ཡི་གཞུང་ལུགས་ཡོངས་སུ་ཉམས་
ལེན་བྱེད་ཐུབ་མཁན་གྱི་མི་ཆེས་ཉུང་ཤས་ནང་གི་གཅིག་ཡིན།
དབྱི་ལེ་ནཱ་དང་ཨེ་ཧྥུའུ་གཉིས་ཀྱིས་སྐབས་འགར་སྐད་ཆ་ཡ་
མཚན་འགའ་ཐོས་པས་ཡ་མཚན་སྐྱེས་བྱུང་།
ཨའེ་དབྱིན་སི་ཐན་གྱི་སེམས་ན་དོན་དག་ཡོད། ཤེས་མེད་ཚོར་
མེད་ངང་གཡང་གཟར་ཁ་ཤས་བརྒྱུད་ནས་མདུན་དུ་སོང་། རི་རྩེར་
འཛེགས་པ་མ་ཟད་ཁོ་འགྲོ་བའི་ལམ་ཅི་འདྲ་ཡིན་པ་མ་ཤེས། གློ་བུར་
དུ་ལངས་ནས་མི་རཱེ་ཡི་ལག་པ་བཟུང་ནས་སྐད་ཆེན་པོས་བཤད་རྒྱུར།
ལྕམ་མོ། ཁྱོད་ཀྱིས་ང་ལ་དགོས་པ་ནི་གོ་གནས་འཕར་བའི་སྐབས་སུ།
འགྲུལ་བ་ལ་དོན་དག་ཅི་ཞིག་བྱུང་བ་ཤེས་སམ། འགྲུལ་བར་དོན་དག་
ཅི་ཞིག་བྱུང་སྲིད།
མི་སེམས་འགུལ་བའི་སེམས་ཁྲལ་འདི་འདྲ་ཞིག་ན་གཞོན་མི་
རབས་དེ་དག་གིས་བྱིས་པ་རྣམས་ལ་གད་མོ་ཆེན་པོ་ཤོར། ཁོ་ཚོས་
ཚོད་དཔག་ཅུང་ཙམ་ཡང་བྱེད་མི་ཐུབ་ལ་རྡོ་སྐས་སར་ལྷུང་གི་བབསམ་
ཚུལ་འདི་འདྲ་ཡང་དྲན་མ་མྱོང་། བལྟོས་བཅས་སྨྲ་བའི་སྟེང་དུ་གནད་
དོན་ཟབ་མོ་འགའ་འདུས་ཡོད།
ཨེན་སུ་ཊི་ལ་བརྗོད་གཞི་ཧ་ཅང་མང་བས་ཉིན་གང་བོར་ཁོང་
དང་འགྲོགས་ནའང་ཚན་རིག་གི་མཁའ་དབུགས་སྟུག་པོའི་འོག་ནས་
ཉི་མ་བསྐྱལ་ཐུབ།
ཐེངས་འདིར་ཧྥ་རན་སི་ནས་སྤྲོ་གསེང་ཅུང་ཟད་བྱས་རྗེས། ལྷ་
ལྕམ་མི་རཱེ་ཁུའུ་རཱེ་དབྱིན་ཇི་རྒྱལ་ཁབ་དང་པུ་ལཱོ་ཟཱ་ཨེར་རྒྱལ་ཁབ་
སོགས་སུ་བཅར་འདྲི་ལ་སོང་ཞིང་། ས་ཆ་དེ་དག་ན་བྱ་བ་མང་བོ་ཞིག་
སྒྲུབ་རྒྱུ་ཡོད་པ་དང་མཛད་སྒོ་སྣ་ཚོགས་ལའང་ཞུགས་དགོས། དབྱིན
ཇིའི་སྐད་གྲགས་ཅན་གྱི་སློབ་ཆེན་འགའ་ཡིས་མོར་འབུམ་རམས་
པའི་བསླབ་གནས་གནང་། ཧྥ་རན་སི་ནས་སྲིད་གཞུང་དང་སློབ་ཆེན་
གཉིས་ཀྱིས་ཁས་བླངས་པའི་འཕྲོ་གཏོང་རིག་པའི་ཚོད་ལྟ་ཁང་དེ་ལས་
གཞི་ཇུས་འགོད་པའི་ཆེས་མཐའ་འཇུག་གི་བཟོ་བཀོད་བྱེད་བཞིན་
ཡོད། བཟོ་བཀོད་པ་ནྭེ་ནོར་ལགས་ཀྱིས་ལོ་གཉིས་ཀྱི་རིང་གི་དུས་ཚོད་
བེད་སྤྱད་ནས་ཚོད་ལྟ་ཁང་དེ་བཟོ་བཞིན་ཡོད། སྲིད་གཞུང་གིས་ཚོད་
ལྟ་ཁང་བཟོ་སྐྲུན་བྱ་རྒྱུར་ཁས་བླངས་ཡོད་ན་ཡང་། འོན་ཀྱང་དོན་དག་
དེ་ནི་ཡིད་ཀྱི་འདོད་པ་ལྟར་བདེ་བླག་ཏུ་མ་འཁྱོངས། སྲིད་གཞུང་གིས་
དུས་རྒྱུན་དུ་སྤྱི་བྱིངས་མ་དངུལ་གྱི་མི་འདང་ཚུལ་བཤད་ནས་བཟོ་སྐྲུན་
ལ་འགོར་འགྱངས་བྱས། སྐུ་ཞབས་ཕེར་ཚེ་ལས་འདས་མ་ཐག་སྲིད་
གཞུང་གིས་སྤྱི་ཚོགས་སྟེང་དུ་ཞལ་འདེབས་ཀྱི་བྱ་བ་སྤེལ་ཆོག་ཅེས་
ལྷ་ལྕམ་མི་རཱེ་ཁུའུ་རཱེ་ལ་བློ་དྲིས་ན་ཡང་། འོན་ཀྱང་དེར་ལྷ་ལྕམ་མི་རེ
ཁུའུ་རཱེ་གཏན་ནས་འཐད་པ་མ་བྱས།
༡༩༠༩ལོར་ཕཱ་སི་ཋིར་ཞིབ་འཇུག་གླིང་གིས་ལྷ་ལྕམ་མི་རཱེ་ཁུའུ་
རཱེ་ལ་ཆ་རྐྱེན་ཡོད་པའི་མ་དངུལ་རོགས་སྐྱོར་གྱི་རྣམ་གྲངས་ཤིག་གི་
འཆར་གཞི་འཐེན། དེ་ནི་མོ་ལ་ཧྥ་རན་སིའི་སྒོར་མོ་འབོར་ཆེན་གྱིས་
ཚོད་ལྟ་ཁང་ཞིག་བསྐྲུན་ཆོག་པ་དང་ཆ་རྐྱེན་གཅིག་ཡོད་པ་ནི། ལྷ་
ལྕམ་མི་རཱེ་ཁུའུ་རཱེ་ངེས་པར་དུ་ཕཱ་སི་ཋིར་ས་ཆར་གནས་སྤོ་བྱེད་དགོས་
པ་དང་གཞུང་ལས་བྱེད་ས་གནས་དེ་རུ་འཛུགས་དགོས་པ་དེ་ཡིན།
རྗེས་སུ་སློབ་ཆེན་དང་ཕཱ་སི་ཋིར་ཞིབ་འཇུག་གླིང་གཉིས་ཀ་གྲོས་
འཆམ་བྱུང་ནས་ཕྱོགས་གཉིས་ཀྱི་སྒོ་ནས་མ་དངུལ་ཧྥ་སྒོར་ཁྲི་བཞི་
བཅུ་བཏང་ནས་ཚོད་ལྟ་ཁང་ཞིག་བསྐྲུན་རྒྱུ་ཡིན་པ་དང་། ཚོད་ལྟ་ཁང་
དེ་ལ་གཞི་རྒྱུ་ལེ་དང་འབྲེལ་བའི་འཕྲོ་གཏོང་དངོས་རྫས་ཀྱི་ཞིབ་འཇུག་
གླིང་ཞིག་དང་སྨན་པ་དང་ཤེས་ཡོན་པ་གྲགས་ཅན་སློབ་དཔོན་ཆེན་
མོ་རེབ་གྷོ་ལགས་ཀྱིས་གཙོ་འགན་འཁུར་བའི་འཕྲོ་གཏོང་རྫས་རིགས་
སྨན་དཔྱད་ཀྱི་ཕྱོགས་སུ་བེད་སྤྱོད་གཏོང་བར་རམ་འདེགས་བྱེད་སྤྱད་
ཀྱིས་ཚོད་ལྟ་ཁང་ཞིག་བསྐྲུན་རྒྱུ་ཐག་བཅད། དེ་ལྟར་བྱས་ན་གཞི་
ལེ་གཅོ་བྱེད་པའི་འཕྲོ་གཏོང་རང་བཞིན་ཅན་གྱི་རྫས་རིགས་སྤྱི་
ཚོགས་སྟེང་དུ་བེད་སྤྱོད་གཏོང་རྒྱུ་ལ་རམ་འདེགས་བྱེད་ཆོག་པ་དང་
ཞིབ་འཇུག་གི་གྲུབ་འབྲས་དུས་ཡུན་ཐུང་ངུའི་ནང་སྤྱི་དམངས་ཀྱིས་
བེད་སྤྱོད་གཏོང་ཐུབ།
མི་རཱེ་ཡིས་ད་ལྟ་རྒྱུན་དུ་ཅུའུ་ཝེ་ཨེ་ལམ་ནས་འཛུགས་སྐྲུན་བཟོ་
གྲྭའི་འཛུགས་སྐྲུན་བྱེད་སར་འགྲོ་བཞིན་ཡོད།དེ་རུ་འཆར་གཞི་འགོད་
པ་མ་ཟད་བཟོ་སྐྲུན་དགེ་རྒན་དང་མཉམ་དུ་གྲོས་བསྡུར་བྱེད་བཞིན་
ཡོད། སྐྲ་དཀར་པོ་ཡིན་པའི་བུད་མེད་འདི་ལ་ཆེས་གསར་ཤོས་དང་
ཆེས་དེང་རབས་ཅན་གྱི་བསམ་འཆར་ཡོད།
མོས་རང་གི་སྒེར་གྱི་བྱ་བ་བསམ་བཞིན་ཡོད།
འོན་ཀྱང་མོ་ལྷག་པར་དུ་ལོ་སུམ་ཅུ་ནས་ལྔ་བཅུའི་བར་བཀོལ་
ཐུབ་པའི་ཚོད་ལྟ་ཁང་ཞིག་འཛུགས་པར་འཐད། ཚོད་ལྟ་ཁང་འདི་མོ་
ས་རྡུལ་དུ་གྱུར་རྗེས་ལོ་མང་བོ་བཀོལ་ཆོག
མོ་རང་གིས་ཁང་བ་ཆེན་པོ་ཞིག་གི་རཱེ་བ་བཏོན། ཚོད་ལྟ་ཁང་ལ་
ཉི་འོད་ཀྱིས་ཁེངས་པའི་སྒེའུ་ཁུང་ཆེན་པོ་ཞིག་སྐྲུན་དགོས་པའི་རཱེ་བ་
བཏོན། མོ་ལ་ད་དུང་སྐས་འཛེག་ཡར་མར་འབབ་བྱེད་ཞིག་དགོས་ལ་
རྙོག་འཛིང་ཆེ་བའི་སྒྲིག་བཀོད་གསར་བ་འདི་དག་སྲིད་གཞུང་གིས་
མངགས་པའི་བཟོ་བཀོད་པ་ཚོར་ཅི་ལྟར་ཁོང་ཁྲོ་ལངས་སུ་འཇུག
མོ་རང་ཉིད་ཀྱིས་སེ་རྒོད་འདེབས་དགོས་པ་དང་ལྕགས་ཁེམ་
འགུལ་ཙམ་བྱེད་དགོས་པ་རེད། ལག་པ་གཉིས་ཀྱིས་གྱང་རྩ་ན་ས་
ཕུང་། མོས་ཉིན་རྒྱུན་དུ་ཆུ་ལྡུག ཁོ་རླུང་ནང་དུ་ཡར་ལངས་དུས་མོ་ནི་
ཁོང་ཁྲོ་མེད་པའི་རྡོ་དང་ཚེ་སྲོག་ཡོད་པའི་སྡོང་བོ་དེ་དག་ལ་བལྟས་པ་
དང་མཉམ་དུ་གཟུགས་སྐྱེས།
མོས་མུ་མཐུད་དུ་ཅུའུ་ཝེ་ཨེ་ལམ་ན་བྱ་བ་སྒྲུབ་བཞིན་ཡོད་ལ།
ཉིན་ཞིག་གི་ཞོགས་པར། མོས་ཉིན་རྙིང་བའི་ཚོད་ལྟའི་བཟོ་གྲོགས་པོ་
ཏི་འཚོལ་དུ་ཡོང་། ལྷད་མེད་པའི་མི་འདིའི་ཡིད་ཧ་ཅང་སྐྱོ་བཞིན་ཡོད།
རྒྱུ་མཚན་ནི་དངོས་ལུགས་རྫས་འགྱུར་སློབ་གྲྭའི་ལས་དོན་ཁང་དང་
སྐས་དབྱིབས་སློབ་ཁང་ཞིག་འཛུགས་སྐྲུན་བྱས། འོན་ཀྱང་སྤྱིལ་ཁང་
དེ་ནི། ཕཱེར་དང་མི་རཱེ་ཡི་སྟབས་བདེ་ཞིང་བརླན་བཤེར་ཆེ་བའི་ཤིང་
ལེབ་ཀྱི་རིམ་པ་ཞིག་ཡིན།ཁང་བ་བཤིག་མཁན་གྱིས་འཇོར་གྱིས་འོག
སྙོམས་པོར་བཏང་།
མི་རཱེ་ཡིས་གོ་གནས་འདི་དམའ་བའི་གྲོགས་པོ་རྙིང་བ་ཞིག་དང་
མཉམ་དུ་ལིག་མུན་ལམ་ལ་སོང་བ་དང་སྤྱིལ་བུ་དེ་ལ་ཆེས་མཇུག་
མཐར་གྱེས་བྲལ་བྱས། སྤྱིལ་ཁང་གི་རིམ་པ་འདི་ད་དུང་དེ་ན་ཡོད།
ཅུང་ཙམ་ཡང་འགུལ་མེད། ནག་པང་སྟེང་དུ་ད་དུང་ཕའེ་ཨེ་ཨར་གྱིས་
བྲིས་པའི་ཡིག་ཕྲེང་འགའ་ཡོད། རྒྱུ་མཚན་ནི་མི་རྣམས་ཀྱིས་ཡིག་
གཟུགས་འདི་དག་ལ་དོ་ཁུར་བྱེད་པ་ཡིན། དེའི་ཕྱིར་དེ་ལ་ཐུག་མཁན་
མེད། ཕལ་ཆེར་སྒོ་དེ་ཕྱེས་དགོས་པ་འདྲ་དེ་ནི་ཆ་རྒྱུས་ཡོད་པའི་སྐྱེས་
གཟུགས་ཆེན་པོ་ཞིག་ནང་དུ་ཡོང་བ་འདྲ། ལོའུ་མིན་ལམ་དང་། ཅུས་
ཝེ་ཨའེ་ལམ། ཕྲེར་བཅས་ས་གནས་གསུམ་དང་དུས་སྐབས་གསུམ་
གྱི་རིང་ལ་མི་རེས་བསམ་པར་མོས་ཉིན་འདིར་ཁོའི་མཛེས་སྡུག་ལྡན་
ཞིང་དཀའ་སྡུག་ཆེ་བའི་སློབ་གཉེར་བའི་འཚོ་བའི་ལམ་བུ་ཡང་བསྐྱར་
ཐེངས་གཅིག་བརྒྱུད། མོ་རང་གི་མདུན་དུ་མདུན་ལམ་གྱི་སྤྱི་ཁོག་
གསལ་པོར་མངོན་ཡོད།
རྗེས་སུ་ཁོ་ཚོས་ཞིབ་འཇུག་བྱེད་པ་ལྟར་ན་འཕྲོ་གཏོང་རྫས་ཀྱིས་
མི་རྣམས་ཀྱི་སེལ་དཀའ་བའི་ནད་རིགས་མང་བོ་ཞིག་ལ་ཕན་ནུས་
འདོན་ཐུབ་སོང་། རྗེས་སུ་མོ་རང་སྔོན་ཆད་ཁྱོ་ག་ཕཱེར་དང་མཉམ་དུ་
ཆེས་ཐོག་མའི་གཞི་རྒྱུ་ལེ་བཙོ་སྦྱོང་བྱེད་སའི་ས་ཆ་དེ་ལ་རྗེས་སུ་འཕྲོ་
གཏོང་རྫས་ཞིབ་འཇུག་གླིང་གསར་བ་འཛུགས་དགོས་པའི་རྐྱེན་གྱིས་
ད་ལྟ་མི་བཤིག་ག་མེད་བྱུང་། མོ་རང་དུས་ཚོད་ཡུན་རིང་ལ་ས་དེར་
བསྡད་ནས་འདས་དོན་ལ་ཕྱིར་དྲན་བྱས།
སྐྱེ་དངོས་ཚོད་ལྟ་གྲུབ་རྗེས་ལྷ་ལྕམ་མི་རཱེ་ཁུའུ་རཱེ་ཡིས་དུས་རྒྱུན་དུ་
སྒེའུ་ཁུང་ནས། སློབ་དཔོན་ཆེན་མོ་རེའེ་གོའི་ལག་རོགས་སུ་མཚན་
དགུང་དུ་ཡང་ཞིབ་འཇུག་གི་བྱ་བར་འབད་བརྩོན་བྱེད་པ་མཐོང་། ཟླ་
འགའ་འགོར་རྗེས་ལྷ་ལྕམ་མི་རཱེ་ཁུའུ་རཱེ་ཡངP.N.Cལ་ཁ་མི་བྲལ་ག་
མེད་བྱུང་། སྔོན་ཆད་དང་མི་འདྲ་བར་ད་ཐེངས་ནི་སྐྱོ་སྡུག་གིས་ཁེངས་
པའི་གནས་སྤོ་ཙམ་མ་ཡིན་པར། མོ་རང་དང་ཁྱོ་ག་གཉིས་ཀྱི་མི་ཚེ་
གང་བོའི་བསམ་དོན་ཆེན་པོ་ཞིག་འགྲུབ་ནས་དེ་ལ་མུ་འཐུད་དུ་འབད་
པ་བྱེད་རྒྱུའི་ཆོད་སེམས་དང་འགྲོགས་ཡོད། མོས་སེམས་ཆུང་བྱས་
ནས་རང་གི་སྔོན་ཆད་བཀོལ་མྱོང་བའི་ཞིབ་འཇུག་ཚོད་ལྟའི་ཅ་ལག་
ཐམས་ཅད་ཚོད་ལྟ་ཁང་གསར་བར་གནས་སྤོར་བྱས།
དཔའ་མོ་འདི་ལ་ཆེས་མཐའ་མཇུག་གི་རྒྱལ་ཁ་ཐོབ་རྗེས། མོ་རང་
གི་ལང་ཚོ་ཉམས་ནས་གཞོན་དུས་ལྟ་བའི་བཟོ་ལྟ་ཤུལ་ཙམ་ཡང་ལུས་
མེད་པར་མ་ཟད། མི་ཕལ་བ་ལྟ་བའི་བདེ་ཐང་ཡང་གཏན་ནས་ཡོད་
པ་མ་རེད། དེར་མ་ཟད་མོར་ད་དུང་ཁྱིམ་ཚང་ཆ་ཚང་ཞིག་ཀྱང་མེད་
མོད།འོན་ཀྱང་ལྷ་ལྕམ་མི་རཱེ་ཁུའུ་རཱེ་ལ་མཚོན་ན་དེ་དག་ནི་ཅི་ཡང་མ་
རེད། མོའི་མཐའ་སྐོར་ན་སྒྲིག་ཆས་གསར་བ་གསར་རྐྱང་བསྣན་ཡོད་
པ་དང་ད་དུང་ལག་རོགས་མང་བོ་ཡོད། དེ་དག་ལ་ན་གཞོན་གྱི་གཟི
མདངས་ཤིག་ཤར་འདུག དེ་བས། མོ་ལ་མཚོན་ན་འཕྱི་མེད་པར་མ་
ཟད་ད་དུང་རྫོགས་ལྡན་གསར་བ་ཞིག་གི་འགོ་བརྩམས་ཡོད་པ་དང་
འདྲ།
འཛུགས་སྐྲུན་དཀར་པོ་ཆུང་ཆུང་དེའི་ནང་དུ་ཤེལ་སྒོ་སྒྲིག་སྦྱོར་
བྱེད་པའི་བཟོ་བས་ཐོག་ཁང་སོ་སོར་གླུ་ལེན་བཞིན་ཡོད་པ་དང་། སི་
སྒྲ་འབུད་བཞིན་ཡོད། འོག་གི་སྒོ་ཆེན་དེའི་རྡོ་སྟེང་དུ་ཡི་གེ་འདི་དག་
བརྐོས་ཡོད། རེའེ་རྗེ་ཨམ་གཞི་རྒྱུ་ཞིབ་འཇུག་གླིང་གི་ཁུའུ་རཱེ་ཐོག་
ཁང་།
ཕཱེར་ཅུས་ཀྱི་མདུན་ལམ་འདིའི་ཀྲོའུ་ཀྲའུ་ཡུས་གཞི་ནས་རྒྱུན་
ལྡན་མིན་པའི་ཟླ་བ་བདུན་པའི་ནང་ལེགས་འགྲུབ་བྱུང་བ་རེད། ད་ལྟ་
ཁོང་གི་རེའེ་ཌྷཱེ་ཨམ་གཞི་རྒྱུ་དང་། ཁོང་གི་ལས་ཀ་དེ་བཞིན་ཁོང་གི་
འགོ་ཁྲིད་པ་བཅས་ལ་སྒུག་བསྡད་ཡོད།
འོན་ཀྱང་སྟབས་མ་ལེགས་པ་ཞིག་ལ། ༡༩༡༤ལོའི་ཟླ་བདུན་པར་
འཛམ་གླིང་འཁྲུག་ཆེན་དང་བོ་འགོ་བརྩམས་བྱུང་། ད་སོ་མ་ཡོངས་སུ་
འགྲུབ་ནས་བེད་སྤྱོད་བྱ་དགོས་བསམ་བཞིན་ཡོད་ཀྱང་ཚོད་ལྟ་ཁང་
གི་མི་སྣ་ཡོངས་རྫོགས་དམག་འཁྲུག་ལ་ཞུགས་དགོས་པའི་རྐྱེན་གྱིས་
ཧ་ཅང་ཁུ་སིམ་མེར་ལུས། སྤྱིར་ན་ཚན་རིག་ཞིབ་འཇུག་དང་སྒོས་སུ་
ཚོད་ལྟ་ཁང་འདི་འདྲ་ཆེན་པོ་ཞིག་གཉེར་དགོས་ན་མི་མང་བོའི་མཉམ་
ལས་བྱེད་དགོས་པས་མི་སྣ་གཅིག་གཉིས་ཙམ་གྱིས་སྒྲུབ་ཐབས་མེད།
ཤུལ་ན་ལུས་ཡོད་པ་ནི་ལྷ་ལྕམ་མི་རཱེ་ཁུའུ་རཱེ་དང་མི་གཞན་པ་གཉིས་
ཡོད། གཅིག་ནི་སྒྲིག་ཆས་སྒྲིག་བཟོ་ལག་རྩལ་བ་ལོ་ཡེརཱ་གོ་རེད། ཁོ་
ལ་སྙིང་ནད་འཕར་རྒྱུ་ཡོད་པས་དམག་འཁྲུག་ལ་ཞུགས་ཐབས་མེད།
གཞན་ཞིག་ནི་གཟུགས་པོ་ཧ་ཅང་ཐུང་བའི་གཡོག་མོ་ཞིག་ཡིན།
ཕོའོ་ལན་ཏྟིའི་བུ་མོ་འདིས་ཧྥ་རན་སི་ནི་མོ་རང་གི་མེས་རྒྱལ་
གཉིས་པ་ཡིན་པ་བརྗེད་སོང་། ཨ་མ་བྱེད་པའི་མི་འདི་མོའི་བྱིས་པ་ཚོ་
དང་མཉམ་དུ་འདུག་འདོད། ཉམས་ཆུང་ནད་ཡོད་པའི་མི་འདིས་མོའི
ནད་ལ་མཐོང་ཆུང་བྱས། ཚོད་ལྟ་ཁང་གི་མི་ཚང་མ་དམག་འཁྲུག་
ལ་ཞུགས་པས་ལྷ་ལྕམ་མི་རཱེ་ཁུའུ་རཱེ་ཡང་ཐབས་བརྒྱ་ཇུས་སྟོང་གིས་
དམག་འཁྲུག་ལ་ཞུགས་པར་འདོད། མོའི་བསམ་པར་རང་གི་ཞིབ་
འཇུག་གི་བྱ་བ་དེ་དག་ཞི་བདེའི་དུས་སྐབས་ལ་ཐོན་ན་ད་དུང་ལས་
ཁོམ་འདུག་བསམ་ནས་རང་གི་མེས་རྒྱལ་གཉིས་པ་ཧྥ་རན་སི་ལ་
ཞབས་འདེགས་ཞུ་རྒྱུའི་ཆོད་སེམས་དམ་པོ་སྐྱེས། ཤིན་ཏུ་འཇིགས་
སྣང་ཆེ་བའི་དམག་འཁྲུག་གི་ཁྲོད་ནས་ཡང་མོས་རང་གི་སྔོན་དཔག་
གི་བློ་དང་འཇིགས་པ་མེད་པའི་སྙིང་སྟོབས་མངོན་ཐུབ་སོང་།
མོས་ཞིབ་འཇུག་གླིང་གི་སྒོ་བརྒྱབ་ནས་ཧྥ་རན་སིའི་བུད་མེད་
གཞན་པ་དང་འདྲ་བར། དམག་འཁྲུག་གི་སྐབས་སུ་གཡུལ་སའི་སྨན་
པ་བྱེད་རྒྱུའི་སེམས་ཐག་བཅད། མོས་མྱུར་དུ་སྲིད་གཞུང་གི་འཕྲོད་
བསྟེན་པུའུ་ནས་ནད་གཡོག་གི་འཛིན་ཡིག་ལེན་ཐུབ་སོང་ལ། ད་དུང
ལས་ཁུངས་དེས་དམག་འཁྲུག་གི་ཕྱོགས་ལ་གྲ་སྒྲིག་བྱེད་པ་མི་འདང་
ས་ཡོད་པ་ཡང་ཤེས་སོང་། དེ་ནི་མོ་ལ་མཚོན་ན་ཤིན་ཏུ་ཡ་ང་བའི་
གནས་ཚུལ་ཞིག་རེད། མོས་མི་ཚེ་ཧྲིལ་བོར་འབད་པ་བྱེད་པའི་གྲུབ་
འབྲས་དེ་དམག་འཁྲུག་སྐབས་སུ་མི་སྣ་མྱུར་སྐྱོབ་ཀྱི་བྱ་བའི་སྐོར་ལ་
བཀོལ་སྤྱོད་བྱེད་མ་ཐུབ་ན་དེ་ནི་ཤིན་ཏུ་ཡ་ང་བའི་གནད་དོན་ཞིག་
རེད། གཡུལ་ས་གང་ཡིན་རུང་དེའི་དུས་སུXའཕྲོ་གཏོང་བརྟག་དཔྱད་
སྒྲིག་ཆས་སྤྱད་མེད།
༡༨༩༥ལོར་ལོན་ཆིན་གྱིས×འཕྲོ་ཐིག་མར་ཡོང་དུས། གཤགས་
བཅོས་མ་བྱས་པར་མིའི་ནང་ཁུལ་ནས་འཚོལ་ཞིབ་བྱ་མི་དགོས་པ་
དང་། མིའི་རུས་རྐང་དང་དབང་བོ་མཐོང་ཐུབ་པ་མ་ཟད། པར་འདི་
ཐོན་ཐུབ། ༡༩༡༤ལོར་ཧྥ་རན་སི་རྒྱལ་ཁབ་ཡོངས་ཀྱི་སྨན་ཁང་ཆེ་ཤོས་
འགའ་ན་མ་གཏོགསXའཕྲོ་གཏོང་བརྟག་དཔྱད་སྒྲིག་ཆས་མེད་པས།
གང་ལྟར་ལས་སླ་མོའི་སྒོ་ནས×འཕྲོ་གཏོང་བརྟག་དཔྱད་སྒྲིག་ཆས་
སྟབས་བདེ་ཞིག་བཟོ་རྒྱུ་ནི། ལྷ་ལྕམ་མི་རཱེ་ཁུའུ་རཱེ་ཡིས་ཆེས་བསྒྲུབ་ན་
འདོད་པའི་དོན་དག་ཅིག་ཏུ་གྱུར།
ལྷ་ལྕམ་མི་རཱེ་ཁུའུ་རཱེ་ཡིས་ཐབས་ཤིག་འཐེན་ནས། ཧྥ་རན་སིའི་
བུད་མེད་ལྷན་ཚོགས་ཀྱིས་མ་དངུལ་འགྲོ་སོང་བཏང་ནས་རླངས་
འཁོར་གྱི་སྟེང་དུ×འཕྲོ་གཏོང་བརྟག་དཔྱད་སྒྲིག་ཆས་སྟབས་བདེ་ཞིག་
བཙུགས་ནས། གཡུལ་ས་སོ་སོའི་བར་ལ་རླངས་འཁོར་དུ་སྐྱེལ་འདྲེན་
བྱས་ནས་མེ་མདའ་འཕོག་ཡོད་པ་དང་རྨས་སྐྱོན་ཅུང་ཟད་ལྕི་བའི་ནད་
པ་ཚོ་ལ་ནད་བཅོས་བརྟག་དཔྱད་བྱས། མོའི་རླངས་འཁོར་སྟེང་དུ×འཕྲོ་
གཏོང་འོད་ཀྱི་བརྟག་དཔྱད་སྒྲིག་ཆས་དང་གློག་འདོན་འཕྲུལ་ཆས་ཤིག་
བཙུགས་ཏེ་མ་ལག་ཞིག་བཟོས། གློག་འདོན་འཕྲུལ་ཆས་ཀྱིས་རླངས་
འཁོར་ནུས་ཤུགས་བེད་སྤྱོད་བཏང་ནས་གློག་འདོན་པ་དང་། གློག་ནུས་
ཚང་མ×འཕྲོ་གཏོང་བརྟག་དཔྱད་སྒྲིག་ཆས་ལ་མཁོ་སྤྲོད་བྱས། དེ་ནི་
ཚན་རིག་གི་ལུགས་དང་མཐུན་ཞིང་བེད་སྤྱོད་ཀྱི་རིན་ཐང་ལྡན་པའི་
ཅ་ལག་དཔེ་མེད་ཞིག་ལ་བརྩི་ཆོག གང་སར་འཁོར་རྒྱུག་བྱེད་ནུས་
པའི་འཕྲུལ་ཆས་འདིའི་སྤྱི་ལོ༡༩༡༤ལོ་ནས་དམག་འཁྲུག་མཇུག་
རྫོགས་རགས་བར་དུ་གཡུལ་སའི་སྨན་ཁང་སོ་སོ་ལ་རཱེ་བ་དང་ཚན་
རིག་གི་དགེ་མཚན་སྐྱེལ་ཐུབ་སོང་། གཡུལ་ས་སོ་སོའི་རྨས་མ་གྲོང་
ཁྱེར་ཕ་རེ་སི་ལ་བསྐྱལ་ཡོང་བ་དག་ལ་འཕྲུལ་ཆས་འདི་བེད་སྤྱོད་
བཏང་ནས་བརྟག་དཔྱད་བྱས་པ་རེད།
འཇར་མན་གྱི་དམག་དཔུང་མགྱོགས་མྱུར་གྱིས་སྐུལ་འདེད་བྱས།
མི་རཱེ་ལ་ཐག་གཅོད་བྱེད་དགོས་པའི་གནད་དོན་ཞིག་ལ་ཐུག་ཏུ་བཅུག
མོ་ནི་པུའུ་ལེ་ཐ་ནེ་སོང་ནས་མོའི་བུ་མོ་ཚོ་དང་མཉམ་དུ་འདུག་གམ།
ཡང་ན་ཕ་རི་སི་ནས་འདུག་གམ། གལ་ཏེ་དགྲ་དམག་གིས་རྒྱལ་ས་
བཟུང་བའི་འཇིགས་སྐུལ་ཡོད་ན། ཁོ་འཕྲོད་བསྟེན་ལས་ཁུངས་དང་
མཉམ་དུ་ཕྱིར་འཐེན་བྱེད་པ་ཡིན་ནམ།
མོས་ལྷོད་ལ་བབས་ནས་དོན་དག་འདི་དག་ལ་བསམ་གཞིགས་
བྱས་ནས།ཐག་གཅོད་བྱས་སོང་།
དོན་དག་ཅི་ཞིག་བྱུང་རུང་། མོ་རང་ཕ་རི་སི་ནས་འདུག་རྒྱུ་རེད།
མོས་ད་ལྟ་མྱུར་སྐྱོབ་ཀྱི་ལས་འགན་འཁུར་ཡོད་པ་མ་ཟད་མོ་རང་འདི་
ནས་འདུག་རྒྱུ་རེད། མོས་ད་རུང་མོའི་ཚོད་ལྟ་ཁང་དྲན་པ་རེད། ཅུའུ་
ཝེ་ཨེ་ལམ་གྱི་ཞིབ་ཚགས་དཔྱད་ཆས་དྲན་པ་རེད། ཕཱེར་ཁུའུ་རཱེ་ལམ་
གྱི་འཛུགས་སྐྲུན་གསར་པ་དྲན་བྱུང་། མོ་རང་གིས་བསམ་པར་ང་འདི་
གར་ཡོད་འཇར་མན་གྱི་དམག་དཔུང་གིས་དེ་ཚོ་འཕྲོག་བཅོམ་བྱེད་མི་
ཕོད་ཀྱང་། གལ་ཏེ་ང་ཁ་བྲལ་ན་ཅ་ལག་ཡོད་ཚད་གར་སོང་ཆ་མེད་དུ་
འགྱུར་གྱི་རེད་ཅེས་ཟེར།
མོས་འདི་ལྟར་དཔྱད་པ་བཏང་ན་མོའི་རང་བཞིན་ལ་ལུགས་
མཐུན་གྱི་གསལ་བཤད་ཅིག་བཙལ་ཐུབ། ཨུ་ཚུགས་ཆེ་ལ་སྙིང་རུས
ཡོད་པའི་མི་རེས་རང་སྟེང་ནས་འགུལ་སྐྱོད་ལ་མི་དགའ། མོས་བསམ་
ན་སྐྲག་པ་ནི་དགྲ་བོར་ཞབས་ཞུ་སྒྲུབ་པ་དང་མཚུངས། མོ་རང་གིས་
རྒྱལ་ཁ་ཐོབ་པའི་དགྲ་བོ་དེ་བདག་སྐྱོང་བྱེད་མཁན་མེད་པའི་གནས་
དེར་ཚོད་ལྟ་བྱེད་དུ་སོང་ནས་རང་རློམ་བྱེད་དུ་མི་འཇུག
མོ་རང་གིས་རང་གི་བུ་མོ་ཚོ་དང་བྲལ་རྩིས་བྱེད་པ་དང་། མོ་རང་
ཚོ་མོ་རང་གི་ཁྱོ་ག་ཡི་ཕུ་བོ་ཡ་ཁུ་ལ་བདག་སྐྱོང་བྱེད་དུ་མངགས་པ་
རེད།
མི་རཱེ་ཡིས་བག་ཕེབས་ཀྱི་སྒོ་ནས་མཐའ་སྐོར་དང་། འབར་མདེལ་
དབྱུག་པར་མ་ཟད་བཙན་བཟུང་བྱས་པའི་ཕ་རཱེ་སིའི་འཚོ་བར་བསམ་
བློ་གཏོང་ཐུབ།
འོན་ཀྱང་རིན་པོ་ཆེ་ཞིག་ཚོད་ལྟ་ཁང་ལ་ཡོད་པའི་རེའེ་རྗེ་ཨམ་
གཞི་རྒྱུ་ཁེ་གཅིག་དེས་མོ་རངར་སྲུང་སྐྱོབ་བྱེད་དུ་བཅུག་ནས་བཙན་
འཛུལ་པར་བཙན་བཟུང་བྱེད་དུ་མི་འཇུག
མོས་རྩ་ཆེན་གྱི་དངོས་པོ་འདི་ཕོ་ཉ་སུ་ལ་ཡང་སྤྲོད་མི་ཕོད། རང་
ཉིད་ཀྱིས་དངོས་སུ་དེ་བྷོར་བྷོའོ་ལ་སྐྱེལ་འདྲེན་བྱ་རྒྱུ་ཐག་གཅོད་བྱས།
མི་རཱེ་ས་སྲིད་གཞུང་གི་མི་སྣ་དང་དཔོན་པོའི་ལྗིད་ཐེག་མེ་འཁོར་
ཞིག་གི་ནང་དུ་བསྡད་དེ། ལུག་ནག་རྔ་མོང་པགས་པ་ཅན་གྱི་ཐལ་རྡུལ་
འགོག་པའི་ཕྱི་ལྭ་ཞིག་གྱོན་ཡོད། རྡོག་ཁྲེ་ཆུང་ཆུང་དང་རེའེ་བྷེ་ཨམ་
གཞི་རྒྱུ་ཁུ་གཅིག་གི་ནང་དུ་ཚོད་ལྟའི་སྦུ་གུ་ཆུང་ཆུང་མང་བོ་བཅུག་
ཡོད་པ་མ་ཟད་ཞ་ཉེའི་སྒམ་ཆུང་ནང་དུ་བཅུག་ཡོད།
ལྷ་ལྕམ་མི་རཱེ་ཁུའུ་རཱེ་ཡི་ངོ་མཚར་བའི་སྒོ་ནས་འདུག་ས་ཞིག་
རྙེད་པ་མ་ཟད། ད་དུང་དངོས་པོ་ལྗིད་མོ་དེ་མོའི་མདུན་དུ་བཞག མོས་
འཁོར་སྒམ་ནང་གི་སྐྱོ་སྣང་གི་ཁ་བརྡ་ལ་མི་ཉན་པར་སྒེའུ་ཁུང་ཕྱི་རོལ་
གྱི་ཉི་འོད་འཕྲོ་བའི་ཞིང་སར་བལྟས་ནས་འདུག་རྒྱུ་ཐག་བཅད། ཡིན་
ནའང་ས་ཞིང་དུ་གནམ་གཤིས་མི་ལེགས་པའི་ཕྱོགས་ཁག་གཅིག་
ཡོད་པ་དང་། ལྕགས་ལམ་འགྲམ་རྒྱུད་ཀྱི་གཞུང་ལམ་དུ་ནུབ་ཕྱོགས་
སུ་སྐྱོད་པའི་རླངས་འཁོར་རྒྱུན་མི་འཆད་པར་ཡོད།
མོ་རང་པུ་ཕོ་ཨར་ཏོ་མི་འགྲོ་བ་དེར་དོ་སྣང་མི་བྱེད་པ་རེད། འོན་
ཀྱང་ཁ་བྲལ་བ་དེ་ནི་སྤྲོ་སེམས་འཁོལ་བའི་དཔྱད་བརྗོད་ཞིག་ཡིན་པ་
རེད། མི་ཚོགས་མང་བོ་ཞིག་གིས་མི་ཁྱད་མཚར་ཅན་འདིའི་མཐའ་
བསྐོར་འདུག་འདི་ཕར་ཕྱོགས་ཀྱི་བུད་མེད་ཕྱོགས་སུ་འགྲོ་རྒྱུ་རེད།
བུད་མེད་འདིས་མི་ལ་མོ་སུ་ཡིན་པ་ཤེས་སུ་འཇུག་མི་ཐུབ། འོན་
ཀྱང་ནམ་རྒྱུན་ལས་སྐད་ཆ་མང་། བསམ་བློ་བཏང་ནས་གང་ནུས་ཀྱིས་
མི་རྣམས་སྐྲག་ཏུ་འཇུག་པའི་དཀྲོག་གཏམ་དེ་དག་མེད་པར་བཟོས
དྲོད་འཇམ་ངང་ཕ་རི་སི་ཡིས་ཁག་ཐེག་བྱེད་ཐུབ་ཅེས་བཤད། སྡོད་
དམངས་ལ་ཉེན་ཁ་ཅི་ཡང་མི་འཕྲད་ཁོ་ཐག་ཡིན།
མོ་རང་བསྡད་ཡོད་པའི་རླངས་འཁོར་འདིའི་ནང་དུ་མོ་རང་
གཅིག་པུ་ནི་སྤྱི་དམངས་ཡིན་པ་དང་། རླངས་འཁོར་འདི་ཧ་ཅང་དལ་
བས་ཡིད་ཆེས་དཀའ་བ་ཞིག་རེད། ས་ཞིང་ནང་ནས་ཐེངས་འགའ་
བསྡད་ན་དུས་ཚོད་འགའ་རཱེ་དགོས། འཐབ་འཛིང་པ་ཞིག་གིས་རྒྱབ་
ཁུག་ནང་ནས་བག་ལེབ་ཆེན་པོ་ཞིག་བླངས་ཏེ་མོ་རངར་སྤྲད། མོས་
དང་ལེན་བྱས་སོང་། ཉིན་གཅིག་གི་སྔོན་ལ་ཚོད་ལྟ་ཁང་ལ་སོང་བ་
ནས་བཟུང་། མོས་ཟ་མ་ཅི་ཡང་མ་ཟོས་བས་ལྟོགས་ནས་ཤི་ལ་ཉེ།
མོ་རང་གིས་བལྟས་ན། ལྷིང་འཇགས་དང་འཇིགས་སྐུལ་ཐེབས་
པའི་ཕ་རཱེ་སི་ལ་ཟླ་བ་དགུ་བའི་ཟླ་འགོར་མཚར་སྡུག་ལྡན་པའི་ཉི་འོད་
འོག་དེ་ལ་སྔར་བྱུང་མ་མྱོང་བའི་མཛེས་སྡུག་དང་རིན་ཐང་ཞིག་ཡོད་
པ་འདྲ།
འོན་ཀྱང་སྲང་ལམ་དུ་བརྡ་འཕྲིན་ཞིག་བསྒྲགས་བཞིན་འདུག་
ཅིང་།དེའི་ཤུགས་དྲག་པོའི་ངང་མཚོ་འཕྱུར་ལས་མི་འདུག
ལྷ་ལྕམ་མི་རཱེ་ཁུའུ་རཱེ་ཡིས་ཡོངས་སུ་ཤེས་ཡོད་པ་རེད། ཐེངས་
འདིའི་དམག་འཁྲུག་ནི་དུས་ཡུན་རིང་བོར་ཞིག་ཡིན་པར་མ་ཟད་
ད་དང་ཤི་རྨས་ཀྱང་ཧ་ཅང་ལྕི་བས་རྨས་མ་རྣམས་གཤགས་བཅོས་
བྱ་དགོས། མདུན་ཕྱོགས་ཀྱི་ས་ཚིགས་ནི་སྨན་ཁང་ནང་ངེས་པར་དུ་
དུས་དང་རྣམ་པ་ཀུན་ཏུ་ཕྱི་ནད་ཚན་ཁག་གི་སྨན་པ་དང་ལྡོག་འཕྲོའི་
ཚན་ཁག་གི་སྨན་པ་ཡོད་དགོས། འཕྲོ་གཏོང་ཁང་དུ་སོང་ནས་རིན་
ཐང་ལྡན་པའི་བྱ་བ་སྒྲུབ་ཏུ་བཅུག དམག་འཁྲུག་མགོ་བརྩམས་པའི་
ཟླ་འགའི་ནང་དུ་ཁོ་དང་དབྱི་ལེ་ནཱ་གཉིས་ཀྱིས་གྲོས་བསྡུར་གལ་ཆེན་
ཞིག་བྱས།
མོས་མོའི་བུ་མོ་ལ་བཤད་རྒྱུར། སྲིད་གཞུང་གིས་མི་སྒེར་ལ་
གསེར་ཞལ་འདེབས་བྱེད་པའི་རཱེ་བ་བཏོན་པར་མ་ཟད། མི་འགྱངས་
བར་གཞུང་བུན་འགྲེམས་སྤེལ་བྱ་དགོས། ངས་རང་ཉིད་ཀྱི་གསེར་ཡོད་
ཚད་ཕྱིར་ཕུལ་འདོད་ཡོད། དེའི་ཐོག་ཏུ་ང་ལ་ཕན་པ་སྤུ་ཙམ་ཡང་མེད་
པའི་གཟེངས་རྟགས་དེ་དག་བསྣན། ད་དུང་བྱ་བ་ཞིག་ཡོད་པ་ནི་སྒྱིད་
ལུག་ཁོ་ན་ཡིན་པའི་རྐྱེན་གྱིས་ངས་ནོར་པེར་བྱ་དགའ་ཐེངས་གཉིས་
པ་སྔར་བཞིན་གཏོང་བཞིན་ཡོད་པ་དང་སི་ཐོག་ཁོར་མོ་ཡང་ན་ད་
དུང་སི་ཝེ་དྷིན་གྱི་སྒོར་མོ།
འདི་ནི་ང་ཚོའི་རྒྱུ་ནོར་གྱི་ཁག་གཙོ་བོ་ཡིན། ངས་ཁོ་ཕྱིར་ཁྱེར་
ཡོང་ནས་དམག་འཁྲུག་སྐབས་ཀྱི་གཞུང་བུན་ཉོ་རུ་འཇུག་རྒྱུ་མཚན་
རྒྱལ་ཁབ་དེ་དགོས འོན་ཀྱང་ང་ལ་རཱེ་སྟོང་ཅི་ཡང་མེད། སྒོར་མོ་འདི་
མང་ཆེ་བ་བོར་སྲིད། དེའི་ཕྱིར་ཁྱོད་ཀྱིས་འདི་ལྟར་སྒྲུབ་པར་འཐད་པ་
བྱུང་ན་མ་གཏོགས། ངས་གླེན་རྟགས་འདི་འདྲ་མི་སྟོན།
སི་ཝེ་དྷིན་གྱི་དངུལ་སྒོར་ཧྥ་ལང་ལ་བརྗེས། དེ་ནས་གཞུང་བུན་
དུ་གྱུར། རྒྱལ་དམངས་ཀྱི་ཞལ་འདེབས། རང་འགུལ་ཞལ་འདེབས།
རྭེས་ཀྱིས་སྔོན་དཔག་བྱས་པ་ལྟར་ན། ཅུང་ཙམ་ཡང་ཟད་གྲོན་བྱས་
ཚར།
ལྷ་ལྕམ་མི་རཱེ་ཁུའུ་རཱེ་ཡིས་མོ་རང་གི་གསེར་དེ་ཧྥ་ལན་ཞི་དངུལ་
ཁང་ལ་བྱིན་པ་དང་། དངུལ་ལེན་པའི་ལས་བཟོ་བས་སྒོར་མོ་དང་ལེན་
བྱས། འོན་ཀྱང་ཁོང་ཁྲོ་ལངས་ནས་གཟི་བརྗིད་ལྡན་པའི་བྱ་དགའ་དེ་
དག་མེད་པར་བཟོས། མི་རེས་དགའ་ཡོད་པ་མི་འདུག མོས་དངོས་
པོར་དད་པའི་རིང་ལུགས་འདི་ནི་ཁུངས་ལུང་མེད་པ་ཞིག་རེད། མོས་
ཕྲག་པ་གསིག་གསིག་ཅིག་བྱས་ནས་དགའ་རྟགས་ཚོད་ལྟ་ཁང་དུ་
ཁྱེར་ཡོང་བ་རེད།
རེའེ་བྷེ་ཨམ་གཞི་རྒྱུ་དངXའཕྲོ་ཐིག་གཅིག་འདྲ་རེད། མིའི་ལུས་
ཕུང་ལ་ཕན་ནུས་སྣ་ཚོགས་ཡོད། མི་རཱེ་ཡིས་མོའི་རེའེ་ཌྷཱེ་ཨམ་གཞི་
རྒྱུ་དབུགས་གཏོང་ཞབས་ཞུའི་སྒྲིག་གཞི་ལ་སྣང་། མོས་གཟའ་འཁོར་
རེར་ལས་སྣོན་བྱས་ནས་རེའེ་བྷེ་ཨམ་གཞི་རྒྱུ་ཡིས་དབུགས་ཕྱིར་
བཏང་བ་རེད། དེ་སྦུ་གུའི་ནང་དུ་བཅུག་ནས་ཚབས་ཆེན་གྱི་རྨ་ཁ་དང་
སྐྱི་པགས་ཀྱི་ནད་སྣ་ཚོགས་སྨན་བཅོས་བྱས། Xརླངས་འཁོར། ×གློག་
གི་སྒྲིག་ཆས། དབུགས་གཏོང་ཞབས་ཞུ། འདིས་རིགས་ད་དུང་མི་
འདང་།
འཇར་དམག་གིས་གྲོང་ཁྱེར་ཕ་རཱེ་སི་ལ་དྲག་རྒོལ་བྱེད་པའི་ཉེན་
ཁ་ལ་ཐུག་ཀྱང་མོ་ད་དུང་གྲོང་ཁྱེར་ཕ་རཱེ་སི་ལ་ཁ་བྲལ་མ་མྱོང་། མོའི་
བུ་མོ་གཉིས་ཀ་གཡུལ་ས་དང་རྒྱང་ཐག་རིང་བའི་ཧྥ་རན་སིའི་ལྷོ་
ཕྱོགས་སུ་གྲོགས་པོ་འགའ་ལ་བཅོལ་ནས་བཞག འོན་ཀྱང་དམག་
འཁྲུག་གི་ཉེན་ཁ་མཇུག་སྒྲིལ་རགས་བར་དུ་མོ་བུ་མོ་གཉིས་ལ་ཐེངས
གཅིག་ཀྱང་ཐུག་མ་མྱོང་། བུ་མོ་གཉིས་ཀ་དྲན་ནས་མི་བཟོད་དུས་
རྒྱུན་དུ་རྒྱང་ཐག་རིང་བའི་ས་ཆ་དེ་ལ་འཕྲིན་ཡིག་གཅིག་བྲིས་ནས་
བཞག མོ་རང་གི་འཚོ་བ་ལ་དཀའ་ཁག་མང་བོ་བཟོས་ན་ཡང་། རང་
གི་མི་ཚེ་གང་བོར་འབད་པ་བྱས་ནས་བསྐྲུན་པའི་ཞིབ་འཇུག་གླིང་དེ
ལ་དམག་འཁྲུག་གི་གཏོར་བརླག་མི་བྱུང་བའི་ཆེད་དུ་སྲུང་ནས་བསྡད།
ཚོད་ལྟ་ཁང་དེའི་ནང་དུ་ཉར་ཚགས་བྱས་ཡོད་པའི་གཞི་རྒྱུ་ལེ་ཁེ་
གཅིག་ཀྱང་དགྲ་བོའི་ལག་ཏུ་མི་ཤོར་བའི་ཆེད་དུ་རང་ཉིད་ཀྱིས་དངོས་
སུ་བྷོར་བྷོའོ་ལ་བསྐྱལ་བ་ཡིན།
ལྷ་ལྕམ་མི་རཱེ་ཁུའུ་རཱེ་ལ་མཚོན་ན་ཟླ་དགུ་བའི་ཉི་ཟེར་འོག་གི་
ལྷིང་འཇགས་དེ་དང་དགྲ་བོས་འཇིགས་སྐུལ་འོག་ན་འཚོ་བཞིན་པའི་
གྲོང་ཁྱེར་ཕ་རཱེ་སི་ཡི་སྐྱེ་འགྲོ་དང་སྲང་བར་སོ་སོ་ལ་སྔར་ཡོད་མ་མྱོང་
བའི་མཛེས་སྡུག་དང་རིན་ཐང་ལྡན། འོན་ཀྱང་། འཇར་མན་དམག་
དཔུང་གི་བཙན་འཛུལ་འགོག་ཐུབ་སོང་། མཱ་ནཱ་གཡུལ་འགྱེད་ཡོངས་
སུ་འགོ་བརྩམས་སོང་ཞེས་པའི་གནས་ཚུལ་འདི་འདྲ་ཞིག་སྤང་བར་
ན་བསྒྲགས་བཞིན་འདུག
གྲོང་ཁྱེར་ཕ་རཱེ་སི་དམག་འཁྲུག་གི་ཉེན་ཁ་ལས་ཐར་སོང་། ལྷ་
ལྕམ་མི་རཱེ་ཁུའུ་རཱེ་ཡིས་རང་གི་བུ་མོ་གཉིས་ཕྱིར་ཡུལ་ལ་ཁྲིད་འོང༌།
མི་ཚང་མས་ཡུལ་གྱར་བའི་འཚོ་བ་ལ་ངོ་རྒོལ་བྱེད་བཞིན་ཡོད། བུ་མོ་
ཆུང་བ་ཕྱིར་སློབ་གྲྭར་ཞུགས་པ་ཡིན་ལ། བུ་མོ་ཆེ་བ་ལ་ནད་གཡོག་
མའི་འཛིན་ཡིག་ཐོབ།
ལྷ་ལྕམ་མི་རཱེ་ཁུའུ་རཱེ་ཡིས་གསེར་དེ་དག་ཁྱེར་ནས་ཧྥ་རན་སི་
དངུལ་ཁང་དུ་མ་དངུལ་ལ་བརྗེ་རུ་སོང་། དངུལ་ཁང་གིས་མོ་ལ་སྒོར
མོ་སྐྱེལ་རྒྱུ་ཐག་བཅད་པ་ཡིན་མོད། མོའི་གསེར་གྱི་གཟེངས་རྟགས་དེ
དག་དང་ལེན་མ་བྱས། ལྷ་ལྕམ་མི་རཱེ་ཁུའུ་རཱེ་ཡིས་དངུལ་ཁང་གི་ཆ་
རྐྱེན་དེ་དང་ལེན་བྱེད་མི་འདོད་ནའང་སྒོར་མོ་འཁྱེར་ནས་མུ་མཐུད་དུ་
མྱུར་སྐྱོབ་རླངས་འཁོར་དེ་འདྲ་མང་བོ་ཞིག་སྒྲིག Xའཕྲོ་གཏོང་བརྟག་
དཔྱད་ཀྱི་ཕྱོགས་ལ་སྤྱོད་སྒོ་ཧ་ཅང་ཆེ་ནའང་དེའི་དུས་སུ་འཕྲུལ་ཆས་
དེ་དག་བེད་སྤྱོད་གཏོང་ཤེས་མཁན་གྱི་མི་སྣ་ཧ་ཅང་ཉུང་། གནས་ཚུལ་
དེའི་དུས་ཡུན་ཐུང་ངུའི་ནང་དུ་སེལ་བའི་ཆེད་དུ་ལྷ་ལྕམ་མི་རཱེ་ཁུའུ་
རཱེ་ཡིས་རང་གི་མ་དངུལ་བཏང་ནས་བུད་མེད་མི་ཉུང་བ་ཞིག་བསྡུས་
ནས་དེ་དག་ལ་སྤྱོད་ཐབས་ཁྲིད། ཐོག་མར་བསྡུས་པའི་མི་ཉི་ཤུ་ལ་ནད་
གཡོག་གི་སློབ་ཁྲིད་དང་སྒྲིག་ཆས་སྤྱོད་སྟངས་ཀྱི་སློབ་ཁྲིད་བྱས། སློབ་
ཁྲིད་ཀྱི་ནང་དོན་གཙོ་བོ×འཕྲོ་གཏོང་སྒྲིག་ཆས་སྤྱོད་སྟངས་དང་དངོས་
སྦྱོང་། ད་དུང་སྤྱིར་བཏང་གི་གཤགས་བཅོས་བྱེད་ཐབས་བཅས་ཡིན།
དེའི་དུས་སུ་ནད་གཡོག་གི་འཛིན་ཡིག་ཐོབ་ཡོད་པའི་བུ་མོ་ཆེ་བས་
རོགས་རམ་མང་བོ་བྱས་པ་དང་ལག་རྗེས་མང་བོ་བཞག
×འོད་རླབས་ལ་བསྟེན་ནས་གཡུལ་སར་བསྐྱོད་དགོས་ན་ཆེད་
ལས་མི་སྣ་མང་བོ་དགོས་མོད། ཧྥ་རན་སི་ལ་འདི་ལྟ་བུའི་ཆེད་ལས་མི་
སྣ་ཧ་ཅང་དཀོན། གནས་ཚུལ་དེ་ཡིས་ལྕམ་མོ་བྲེལ་བ་ཆེན་པོ་ལངས་
སུ་བཅུག དེ་བས་མོས་སྲིད་གཞུང་ལ་ཡར་ཞུ་བྱས་ཏེ་ལོ་ཧྲིལ་བོར་
རྒྱལ་ཡོངས་ནས་དང་བླངས་པ་བསྡུས་པ་དང་། འཕྲོ་གཏོང་སྒྲིག་ཆས་
སྐོར་གྱི་གསབ་སྦྱོང་འཛིན་གྲྭ་འཛུགས་དགོས་པའི་རཱེ་བ་བཏོན། མི་
འགྱང་བར་རྒྱལ་ཡོངས་ཀྱི་ཕྱོགས་སོ་སོ་ནས་ཐོན་པའི་མི་སྣ་ཉི་ཤུའི་
འཛིན་གྲྭ་ལ་སློབ་ཁྲིད་བྱེད་མགོ་བརྩམས། མོ་རང་ཚོའི་སློབ་སྦྱོང་གི་
ནང་དོན་གཙོ་བོ་ནི་གཞི་རྒྱུ་ལེ་ཚོད་ལྟ་ཁང་གི་གཙོ་སྒྲུབ་བྱས་པའི
ཚད་རིམ་ཅུང་ཟད་དམའ་བའི་སློབ་ཁྲིད་དེ་དག་ཡིན། དེ་གྲས་སུ་གློག་
འདོན་རིག་པ་དངXའཕྲོ་གཏོང་གཞུང་ལུགས། དངོས་སྦྱོང་གི་ཚན་པ་
དང་གཤགས་བཅོས་སྟབས་བདེ་ཅན་གྱི་རིག་ཚན་སོགས་འདུས། སྤྱིར་
བཤད་ན་ཕལ་ཆེར་གཡུལ་ས་ནས་དངོས་སུ་བཀོལ་སྤྱོད་བྱེད་ཐུབ་
པའི་ལག་རྩལ་ཏག་ཏག་ཡིན། མོ་རང་ཚོའི་དགེ་རྒན་ནི་ལྷ་ལྕམ་མི་རཱེ་
ཁུའུ་རཱེ་དང་མོའི་བུ་མོ་ཆེ་བ་ཡེ་རཱེ་ནཱ། དེར་མ་ཟད་སློབ་ལ་བརྩོན་ཞིང་
ཀུན་གྱི་ཐུགས་སུ་བབ་ཡོད་པའི་ལྕམ་མོ་ཁཱུ་ལན་ལགས་སོགས་རེད།
༡༩༡༦ལོ་ནས༡༩༡༨ ལོར་ལྷ་ལྕམ་མི་རཱེ་ཁུའུ་རཱེ་ཡིས་སྔ་གཞུག་ཏུ
འཕྲོ་གཏོང་སྒྲིག་ཆས་བཀོལ་མཁན་གྱི་ནད་གཡོག་པ༡༥༠ལྷག་གསོ་
སྐྱོང་བྱས། ལྷ་ལྕམ་མི་རཱེ་ཁུའུ་རཱེ་ལ་རིག་རྟུལ་གྱི་མི་ལའང་སྟབས་
བདེ་ངང་ཚན་རིག་དང་གཞུང་ལུགས་ཀྱི་ངོ་བོ་རྟོགས་སུ་འཇུག་ཐུབ་
པའི་ལྷན་སྐྱེས་ཀྱི་ནུས་པ་ཞིག་ཡོད། མོ་རང་ཡང་རང་གིས་དངོས་སུ་
ལེགས་འགྲུབ་བྱུང་བའི་སློབ་མའི་དངོས་སྦྱོང་གི་གྲུབ་འབྲས་མཐོང་བ་
ལ་ཐུགས་ཧ་ཅང་སྤྲོ་བ་རེད། རང་གི་སློབ་མའི་ཐེངས་དང་བོ་ལས་བྱ་དེ་
བདེ་བླག་ངང་འགྲུབ་སོང་ཚེ། མོའི་བསམ་པར་དེ་ནི་རང་གི་དངོས་སུ་
གྲུབ་པ་ཡིན་པ་ལྟར་ཤིན་ཏུ་དགའ་བོ་བྱེད།
ཧྥ་རན་སིའི་མནའ་འབྲེལ་རྒྱལ་ཁབ་ཀྱིས་ཀྱང་ཕན་ཚུན་ལ་ལྷ་
ལྕམ་མི་རཱེ་ཁུའུ་རཱེ་ཡི་འཇོན་ཐང་ལ་རཱེ་བ་ཞུས།
༡༩༡༤ ལོ་ནས་བཟུང་མོ་རང་དུས་རྒྱུན་པར་རྒྱལ་ཁབ་བྷེལ་ལྗམ་
གྱི་གཡུལ་སའི་སྨན་ཁང་སོ་སོ་ལ་ཕྱིན་པ་རེད། ༡༩༡༨ལོར་མོ་སྲིད་
གཞུང་གི་དགོངས་པ་ལྟར་དབྱི་ཐ་ལེ་བྱང་ཕྱོགས་སུ་ས་ཆ་དེ་ཡི་གཞི་
རྒྱུ་ལེ་ཡི་གཏེར་ཁའི་ཚད་ག་ཚོད་ཡོད་པ་བརྟག་དཔྱོད་དུ་སོང་། དེ་
རྗེས་ནས་མོ་རང་གིས་ཨ་རི་ནས་ཐོན་པའི་དམག་རོགས་སྐོར་ཞིག་
རང་གི་ཚོད་ལྟ་ཁང་དུ་ཁྲིད་དེ་ཁོ་ཚོར་འཕྲོ་གཏོང་རིག་པའི་སྐོར་གྱི་
སློབ་ཁྲིད་བྱས།
དེ་འདྲ་ཡིན་རུང་། མོ་རང་གི་སེམས་ལ་སྤྲོ་སྣང་གིས་ཁེངས་མེད་
ཀྱང་། མོ་ལ་སེམས་ཁམས་མི་བདེ་བའི་དོན་དག་མང་བོ་ཞིག་ཡོད་
པས་མོས་ལས་ཀ་མཚམས་འཇོག་པར་འདོད་གྱིན་ཡོད། མོའི་ཕོའོ་
ལན་ཏྟི་ན་གནས་ཚུལ་ཅི་ཡང་མེད་པའི་ཁྱིམ་ཚང་ཞིག་དྲན་པ་དང་།
ད་དུང་མོ་འཛམ་གླིང་ཡོངས་ལ་ཧ་ལས་པའི་འཇིགས་སྐྲག་སྐྱེ་བཞིན་
ཡོད།མོ་རང་གིས་བེམ་པོ་སྟོང་ཕྲག་མང་བོ་ཡོད་པ་མཐོང་བས་སྨྲེ་ངག་
འདོན་པ་ཐོས་པ་དང་། ཕྱིར་དྲན་དེའི་རིགས་ཀྱིས་དུས་ཡུན་རིང་བོའི་
ནང་དུ་མོའི་འཚོ་བར་སུན་སྣང་སྐྱེ་རུ་བཅུག
༡༩༡༨ལོར་མོས་ཕྱི་རོལ་དུ་དམག་འཁྲུག་མཚམས་བཞག་པའི་
གནས་ཚུལ་དེ་ཐོས་རྗེས་ཞིབ་འཇུག་གླིང་གི་ཕྱོགས་སོ་སོ་དར་ཆས་
གཡོགས་དགོས་བསམས་ནས་ཕྱི་རོལ་དུ་མོས་རོགས་པ་དང་མཉམ་དུ་
ཉོ་རུ་སོང་མོད། རྒྱལ་དར་ཚང་མ་བཙོངས་ཚར་སོང་། དེ་བས་མོ་རང་
གཉིས་ཀྱིས་རང་རང་གི་ས་ནས་ཁ་དོག་གསུམ་ཅན་གྱི་རས་བཙལ་
ནས་ཧྥ་རན་སིའི་དར་ཆ་བཟོས་ཏེ། བཟོས་ཚར་རྗེས་རྒྱལ་ཁའི་ངང་
སྒེའུ་ཁུང་གི་ཕྱོགས་སོ་སོར་བཏེགས།
མི་རཱེ་དགའ་སྤྲོ་དང་སྤྲོ་སྣང་སྐྱེས་ནས་འདར་གིན་བྱས་ནས་ལྷོད་
ལ་འབབ་མི་ཐུབ། མོ་དང་ཁུ་ལན་སྲས་མོ་གཉིས×ཅན་གྱི་རླངས་
འཁོར་རྙིང་བ་སྟེ་ལོ་བཞི་ལ་ཉེན་ཁ་བརྒྱུད་ནས་རླངས་འཁོར་འདི་ལུས་
ཧྲིལ་བོ་རྨས་ཡོད།
PCNརིག་གཞུང་ཚན་ཁག་གི་བཟོ་པ་ཞིག་མོ་རངར་ཁ་ལོ་བ་
བྱེད་དུ་བཅུག་པའི་དམིགས་ཡུལ་མེད་པའི་སྲང་ལམ་འགའ་ནི་རླབས་
འཕྱུར་བཞིན་པའི་བདེ་སྐྱིད་ལྡན་ལ་གཟབ་ནན་གྱི་མི་ཚོགས་ཁྲོད་དུ་
བཞུད་སོང་། ཀུང་ཁུ་ཏི་ཐང་ཆེན་ལ་ཐོན་རྗེས་མི་ཚོགས་ཀྱིས་རླངས་
འཁོར་བཀག་ནས་མདུན་དུ་བསྐྱོད་མི་ཐུབ། མི་ལ་ལ་ཞིག་ལེ་ནོ་རྟགས་
ཅན་གྱི་རླངས་འཁོར་འདིའི་སྟེང་དུ་འཛེགས་ནས་འདམ་འགོག་བྱས།
ལྷ་ལྕམ་མའེ་རཱེ་ཁེའུ་རཱེ་ཡི་རླངས་འཁོར་མདུན་དུ་སྐྱོད་པའི་སྐབས་སུ།
འགྲུལ་བ་བཅུ་ལྷག་ཙམ་ཁྲིད་ཡོང་། མི་འདི་དག་གིས་ཉིན་དེའི་ཞོགས་
པར་གནས་སྐབས་ཀྱི་གྲ་སྒྲིག་གི་རྩེ་མོ་བཟུང་ཡོད།
ལྷ་ལྕམ་མི་རཱེ་ཁུའུ་རཱེ་ལ་མཚོན་ན་དེ་ནི་རྒྱལ་ཁ་གཅིག་ཙམ་
མ་ཡིན་པར་རྒྱལ་ཁ་གཉིས་ལ་བརྩི་ཆོག རྒྱུ་མཚན་ནི། ཐེངས་འདིའི་
དམག་འཁྲུག་མཇུག་རྫོགས་རྗེས་མེས་རྒྱལ་ཕོའོ་ལན་ཏྟི་ཡང་ཨུ་རུ་
སུའི་བཙན་བསྒྱུར་འོག་ནས་ཐར་ཐུབ་སོང་ལ་རང་བཙན་གྱི་གོམ་ཁ་
མདུན་དུ་སྤོས།
ལོ་ངོ་བརྒྱ་དང་ཕྱེད་ཀར་གཞན་གྱི་དབང་བསྒྱུར་བྱས་མཐར་ད་ནི་
སྔར་ལྟར་རང་དབང་གི་རྒྱལ་ཁབ་ཅིག་ཏུ་གྱུར། ལྷ་ལྕམ་མི་རཱེ་ཁུའུ་རཱེ་
ཡིས་སྔོན་ཆད་འབད་པ་ཚད་མེད་བྱས་པ་དང་རང་གིས་སྟོབས་ཤུགས་
སྣ་ཚོགས་བཏོན་པའི་བྱ་བ་ནི། རང་གི་སྐྱོ་སྡུག་དང་འདྲེས་པའི་བྱིས་
པའི་དུས་རབས་དང་། ཞིང་གྲོང་ནས་ལྐོག་ཏུ་ཕོའོ་ལན་ངྷིའི་སྐད་ཀྱི་
སློབ་ཁྲིད་བྱས་པ། སློབ་ཆེན་སྐབས་སུ་ཕོའོ་ལན་བྷི་སློབ་ཆེན་པའི་རང་
བཙན་དྲིལ་སྒྲོག་རུ་ཁག་ལ་ཞུགས་ནས་ལྐོག་ཏུ་གྲོས་ཚོགས་གང་མང་
ཚོགས་པ་སོགས་ཕྱིར་དྲན་བྱས་མཐར། ད་ནི་ཡོངས་སུ་དབུགས་རིང་
ཞིག་འབྱིན་ཆོག དང་ཐོག་སྐུ་ཞབས་ཕཱེར་དང་འཕྲད་རྗེས། དུས་ཚོད་
ཡུན་རིང་ཞིག་ལ་རང་གི་མི་རིགས་ཀྱི་འདུ་ཤེས་ཀྱིས་མོ་རང་དང་ཁྱོ་ག་
གཉིས་ལ་བར་ཆད་ཆེན་པོ་བཟོས་མྱོང་། ཡུན་རིང་གི་བསམ་དོན་ད་ནི་
ཡོངས་སུ་འགྲུབ་སོང་།

ཚན་པ་གསུམ་པ། འོད་སྟོང་འབར་བའི་ཚེ་མཇུག

དམག་འཁྲུག་མཚམས་བཞག་བྱུང་། འཇིག་རྟེན་འདི་ཡང་བསྐྱར་
ལྷིང་འཇགས་སུ་གྱུར།
ལྷ་ལྕམ་མི་རཱེ་ཁུའུ་རཱེ་ཡིད་ཆེས་ཀྱིས་ཁེངས་ནས་ཚོད་ལྟ་ཁང་དུ་
བསྡད་དེ་འཛམ་གླིང་གི་གང་ས་གང་དུ་ཞི་བདེའི་ཚོགས་ཆེན་དང་བྱེད་
སྒོ་སྤེལ་མཁན་གྱི་མི་དེ་ཚོར་དོ་སྣང་བྱེད་བཞིན་མཆིས།
རྒྱལ་ཐོབ་ཀྱི་སློབ་གཉེར་བ་དང་རྒྱལ་ཕམ་གྱི་སློབ་གཉེར་བ་དག་
གི་འབྲེལ་བ་སླར་གསོ་བྱུང༌། མི་རཱེ་ཡིས་མོ་རང་ཉེ་སྔོན་གྱི་འཐབ་
འཁྲུག་དེ་བརྗེད་པར་འཐད་པ་ཡིན་ཟེར། འོན་ཀྱང་དེ་དང་མཉམ་དུ་
མོས་ལས་གྲོགས་ལ་ལ་ཞིག་གིས་བཟུང་བའི་མཛའ་མཐུན་དང་སྤྲོ་
སེམས་ཀྱི་རྣམ་འགྱུར་དེ་དང་ལེན་བྱེད་མི་སྲིད།
འཇར་མན་གྱི་དངོས་ལུགས་རིག་པ་བ་ཞིག་སྣེ་ལེན་མ་བྱས་གོང་
མོས་རྒྱུན་དུ་གསལ་བོ་དྲིས། ཁོས་དགུ་གསུམ་བསྒྲགས་གཏམ་སྟེང་
མིང་རྟགས་བཀོད་ཡོད་དམ། གལ་ཏེ་མིང་རྟགས་བཀོད་མྱོང་ན། མོས་
ཁོ་ལ་འཛེམ་དོགས་བྱེད་སྲིད། གལ་ཏེ་མེད་ན། ཚང་མ་མཛའ་ཞིང་
མཐུན་པ་ཞིག་ཡིན། རང་གི་ལས་གྲོགས་དང་མཉམ་དུ་གང་འདོད་
ཀྱིས་ཚན་རིག་ལ་བགྲོ་གླེང་བྱེད། དམག་འཁྲུག་བྱུང་མ་མྱོང་བ་དང་
འདྲ།
འདི་ལྟར་བྱས་ན་དོན་སྙིང་ལྡན་པ་དང་། མི་རཱེ་ཡིས་ཟིང་འཁྲུག་
སྐབས་སུ་ཤེས་ཡོན་ཅན་གྱི་འགན་འཁྲི་གཙིགས་སུ་འཛིན་པ་ར་སྤྲོད་
བྱེད་ཐུབ།མོས་རླབས་ཆེ་བའི་མི་སྣ་དེ་དག་དམག་འཁྲུག་གི་སྐབས་སུ་
སྣང་མེད་ཁུར་མེད་དུ་མི་བསམ། ལོ་བཞིའི་རིང་ལ་མོ་རང་གིས་ལྷག་
བསམ་ཟོལ་མེད་གྱིས་ཧྥ་རན་སི་ལ་ཞབས་ཞུ་བསྒྲུབས་པ་མ་ཟད། མི་
མང་བོ་ཞིག་གི་ཚེ་སྲོག་ཀྱང་བསྐྱབས། འོན་ཀྱང་མོས་བསམ་པར་བྱ་
སྤྱོད་ཁ་ཤས་ཀྱི་ནང་ཤེས་ལྡན་མི་སྣ་ཞུགས་མི་འོས་པར་འདོད།
ལྷ་ལྕམ་མི་རཱེ་ཁུའུ་རཱེ་ཡིས་ལེ་སྲིན་ཆུ་བོའི་ཕ་རོལ་དུ་གཡང་
གཟར་ངོས་སུ་མིང་རྟགས་འགོད་པའི་རྩོམ་པ་པོ་དང་སློབ་གཉེར་བ་
དག་ལ་འཁང་ར་བྱས། མོས་བསམ་པར་ཤེས་ཡོན་པ་ཞིག་གིས་གལ་
ཏེ་བློ་བརྟན་འགྱུར་མེད་ཀྱིས་རིག་གནས་དང་བསམ་བློའི་རང་དབང་
ལ་སྲུང་སྐྱོབ་མ་བྱས་ན་རང་གི་ལས་འགན་ལ་རྒྱབ་འགལ་བྱས་པ་རེད།
མོས་རྒྱུན་པར་ལས་རོགས་ཚོ་དང་འགྲོགས་དུས་སྔོན་ཆད་དམག་
འཁྲུག་ལ་ཞུགས་མྱོང་མིན་རྩད་བཅད་པ་ཡིན། གལ་སྲིད་མི་དེ་ཞི་
བདེ་ལ་དགའ་བའི་ཞིབ་འཇུག་མི་སྣ་ཡིན་ཚེ་ད་གཟོད་འཛེམ་དོགས་
ཅི་ཡང་མེད་པར་དེ་དང་མཉམ་དུ་ཞིབ་འཇུག་དང་བགྲོ་གླེང་སོགས་ཀྱི་བྱ་
བར་ཞུགས་པ་ཡིན། མོས་ནམ་རྒྱུན་མི་སྣ་གྲགས་ཅན་དང་དཔྱོད་ལྡན
ཅན་གྱི་ཞིབ་འཇུག་པ་ཡིན་ཕྱིར་དམག་འཁྲུག་གི་ཁྲོད་ནས་ཡང་། རང་
གི་ལངས་ཕྱོགས་དྲང་དགོས་པའི་རཱེ་བ་ནན་མོ་བཏོན། མི་སུ་ཡིན་རུང་
དམག་འཁྲུག་བྱུང་བའི་སྐབས་སུ་རང་གི་རྒྱལ་ཁབ་དང་དྲང་ཕྱོགས་
ལ་རྒྱབ་སྐྱོར་བྱེད་དགོས་པ་ནི་འོས་འགན་ཡིན་པར་བསྒྲགས། དམག་
འཁྲུག་གི་ལོ་ངོ་བཞིའི་ཁྲོད་དུ་མོས་ནམ་ཡིན་རུང་། རང་གི་མེས་རྒྱལ་
དང་མེས་རྒྱལ་གཉིས་པ་ལ་རོགས་རམ་དང་འཐབ་འཛིང་གི་ལས་དོན་
ལ་རྒྱབ་སྐྱོར་ཆེན་པོ་བྱེད་པ་དང༌། དམག་འཁྲུག་ལས་རྐྱེན་ལམ་དུ་ཤོར་
བའི་ཧྥ་རན་སིའི་དམག་མི་དང་དང་བླངས་པ་ཚོ་ལ་སྙིང་རྗེ་ཚད་མེད་
སྐྱེས། ལོ་བཞིའི་རིང་ལ་མོས་བློ་གཅིག་སེམས་གཅིག་གིས་ཧྥ་རན་སིའི་
གཡུལ་ས་དང་ཚོད་ལྟ་ཁང་ནས་དམག་འཁྲུག་ལ་རང་གིས་ནུས་པ་
བཏོན་ཡོད།
མོས་རང་གི་ལངས་ཕྱོགས་དོར་ནས་སྲིད་འཛིན་ངན་པའི་རྗེས་
སུ་སྙེག་པ་ནི་ཆེས་བཟོད་སྒོམ་བྱེད་དཀའ་བའི་དོན་དག་གཅིག་རེད་
བསམ་ཡོད།
ལྷ་ལྕམ་མི་རཱེ་ཁུའུ་རཱེ་ཐེངས་འདིའི་དམག་འཁྲུག་ལ་ཞུགས་
ནའང་དམག་འཁྲུག་ལ་ཞེན་ཆགས་ཅན་ཞིག་གཏན་ནས་མིན། དེར་
མ་ཟད་རང་ཉིད་རྒྱལ་ཁབ་ཀྱི་སྲིད་གཞུང་གི་རྒྱུག་ཁྱི་ཡང་བྱས་མེད།
༡༩༡༩ལོ་ནས་བཟུང་མོ་ཡང་བསྐྱར་ཞིབ་འཇུག་པའི་ལས་ལ་ཞུགས་པ་
དང་མུ་མཐུད་དུ་བྱ་བའི་ཁྲོད་ནས་ཕྱག་རྗེས་བཞག
མོས་རང་གི་བུ་མོ་གཉིས་ལ་ཕྱོགས་རིས་ཅི་ཡང་མེད་པར་གཅེས་
སྐྱོང་བྱས་ནས་བསྡད་པ་ཡིན་ལ། རྗེས་མར་བུ་མོ་ཆེ་བས་བྱིས་པ་
བཙས་རྗེས་རྨོ་རྨོའི་འགན་བླངས་ནས་དེ་ལ་ཤ་ཚ་ཚ་དང་སྙིང་ཉེ་ཉེ་
བྱས་ནས་བྱམས་ཀྱིས་བསྐྱངས། ལྷ་ལྕམ་མི་རཱེ་ཁུའུ་རཱེ་ནི་བདེ་ཐང་གི་
དབང་གིས་ཡག་པོ་བྱུང་བ་ཡིན་ནམ་ལོ་ན་རྒས་པའི་རྐྱེན་གྱིས་ལྷོད་
ཆགས་སུ་སོང་བ་ཡིན་པ་གསལ་བོ་མི་ཤེས་མོད། མོ་རང་བག་བྲོ་བ་
ཞིག་ཏུ་གྱུར་འདུག སྐམ་པ་ཞིག་གིས་མོའི་སྡུག་བསྔལ་དང་ན་ཚ་ཡོད་
ཚད་དམ་པོར་བསྡམས་པ་ནང་བཞིན་ཚོར་མེད་དུ་གྱུར་ཏེ། ལོ་ཟླའི་
འཁོར་སྐྱོད་ཀྱིས་སྔོན་གྱི་ན་ཟུག་ཡོད་ཚད་མེད་པར་གྱུར།
༡༩༢༠ལོའི་ཟླ༥བའི་ཉིན་ཞིག་གི་ཞོགས་པར་བུད་མེད་ཞིག་ལྷ་
ལྕམ་མི་རཱེ་ཁུའུ་རཱེ་ཡི་ཚོད་ལྟ་ཁང་གི་གཞུང་སྒྲུབ་ཁང་དུ་དྲངས། མོའི་
མིང་ལ་ཝེ་ལན•པོ་རཱང•མིར་ལཱོ་ནེ་ཟེར་ཞིང་། སྐབས་དེར་ཤིན་ཏུ་སྐད་
གྲགས་ཆེ་བའི་གསར་འགོད་པ་ཞིག་ཡིན། མོས་གྲོང་ཁྱེར་ནཱུའུ་ཡློར་
ཁི་ན་དུས་དེབ་གྲགས་ཅན་ཞིག་རྩོམ་སྒྲིག་བྱེད་བཞིན་ཡོད།
གསར་འགོད་པ་མོ་རང་ཡང་ལྷ་ལྕམ་མི་རཱེ་ཁུའུ་རཱེ་ཡིས་ལག་རྗེས་
བཞག་པའི་གྲུབ་འབྲས་ལ་མི་གཞན་དང་འདྲ་བར་ཤིན་ཏུ་ང་རྒྱལ་
གྱིས་ཁེངས་ཡོད། མོ་རང་ཡང་གསར་འགྱུར་དང་རིན་ཐང་ཅན་གྱི་
བརྡ་འཕྲིན་རྣམས་ཨ་རིའི་སྤྱི་ཚོགས་སུ་འགྲེམ་སྤེལ་བྱེད་པའི་ཆེད་དུ་
ཐབས་བརྒྱ་ཇུས་སྟོང་གིས་རིན་ཐང་ཤིན་ཏུ་ཆེ་བའི་མི་སྣ་གྲགས་ཅན་
དེ་དག་གི་གམ་ལ་བཅར་ནས། དེ་དག་གི་དགོས་མཁོ་སོགས་རྩད་
གཅོད་བྱས་པ་ཡིན།
ལྷ་ལྕམ་མིར་ལཱོ་ཡིས་མཉམ་འབྲེལ་རྒྱལ་ཁབ་ཀྱི་མ་རྩ་ཆེ་བའི་
ཚོད་ལྟ་ཁང་ལ་ལྟ་སྐོར་བྱས་མྱོང་། དེའི་ནང་གི་གནས་ཚུལ་ཤེས་ན་
སྐུ་ཞབས་ཨེ་ཏི་ཧྲིན་གྱི་ཚོད་ལྟ་ཁང་ནི་ཕོ་བྲང་ཆུང་ཆུང་ཞིག་དང་
མཚུངས་ལབརྗིད་ཉམས་ལྡན་པའི་འཛུགས་སྐྲན་དེ་རིགས་ལ་བལྟས་
རྗེས། དེ་ལས་རེའེ་ཌྷཱེ་ཨམ་གཞི་རྒྱུ་ཚོད་ལྟ་ཁང་ལ་བལྟས་ན། དེ་ནི་
སྟབས་བདེ་ཞིག་ཡིན་པར་འདོད། ཁང་བ་འདི་གསར་བ་ཡིན་ལ་
མཉམ་སྤྱོད་ཡང་ཡིན། འོན་ཀྱང་དེ་ནི་ཧྥ་རན་སིའི་སློབ་ཆེན་འཛུགས་
སྐྲུན་གྱི་བབ་ཆགས་གཞི་ཁྱོན་ལྟར་བཟོས་པ་རེད། ལྕམ་མིར་ལཱོ་ཡིས་
ཀྱང་ཕི་ཙི་པའོ་ན་བཟོ་གྲྭ་མང་བོ་ཞིག་གིས་རེའེ་རྗེ་ཨམ་གཞི་རྒྱུ་བཟོ་
བཞིན་ཡོད།མོས་དེ་ཚོས་ཕྱིར་ཕུད་པའི་དུ་བ་མཐོང་མྱོང་ལ། རིང་ཐུང་
གཅིག་ཅན་གྱི་རིན་ཐང་ཆེ་བའི་གཏེར་རྡོ་ཡི་འཁོར་སྒྲོམ་ཡོད།
མོ་ཕ་རཱེ་སི་ལ་ཐོན། ཁྱིམ་ཆས་ཤིན་ཏུ་ཆ་མི་ཚང་བའི་གཞུང་སྒྲུབ་
ཁང་ཞིག་གི་ནང་ནས། རེའེ་ཌྷཱེ་ཨམ་གཞི་རྒྱུ་མཐོང་བའི་ལྕམ་མོ་དང་
མཉམ་དུ་གསང་བའི་ཁ་བརྡ་བྱེད་བཞིན་ཡོད། མོས་ཁྱོད་ལ་དངོས་པོ་
ཅི་ཞིག་མཁོ་བར་དྲིས།
ལྷ་ལྕམ་མི་རཱེ་ཁུའུ་རཱེ་ཡིས་ངག་འཇམ་པོའི་སྒོ་ནས་མུ་མཐུད་
དུ་ཞིབ་འཇུག་བྱེད་པའི་ཆེད་དུ་ང་ལ་རེའེ་ཌྷཱེ་ཨམ་གཞི་རྒྱུ་ཁེ་གཅིག་
དགོས། འོན་ཀྱང་ངས་ཉོ་མི་ཐུབ། རེའེ་ཌྷཱེ་ཨམ་གཞི་རྒྱུ་ཡི་རིན་གོང་
མཐོ་སོང་ཞེས་ལན་བཏབ།
ལྕམ་མོ་མིར་ལཱོ་ཡིས་ལྷ་ལྕམ་མི་རཱེ་ཁུའུ་རཱེ་ཡི་རཱེ་བ་ཉག་གཅིག་
ཡོད་པ་དེ་ཧ་གོ་ནས་འཆར་གཞི་གསར་བ་ཞིག་ཡིད་ལ་ཤར། དེ་ནི་
མ་གཞི་མི་རང་ལ་ཁེ་གང་གི་གཞི་རྒྱུ་ལེ་ཞིག་ཞིབ་འཇུག་གི་ཆེད་དུ་
དགོས་མཁོ་ཆེན་པོ་ཡོད་པ་རེད། ལྕམ་མོ་མིར་ལཱོ་ཡིས་རང་གི་རྒྱལ་
ཁབ་ནས་མི་ཕྱུག་པོ་རྣམས་ལ་ཞལ་འདེབས་ཞུས་ནས་ལྷ་ལྕམ་མི་རཱེ་
ཁུའུ་རཱེ་ཡི་རཱེ་བ་དེ་འགྲུབ་པར་ཕར་རྒྱུག་ཚུར་རྒྱུག་བྱས་མོད། འོན
ཀྱང་དེ་ལས་འབྲས་བུ་ཆེན་པོ་མ་ཐོབ། མོས་ཐོག་མར་མ་དངུལ་
གསོག་འཇོག་ས་ཡ་གཅིག་གི་ཡན་ཡོད་པའི་བུད་མེད་ཕྱུག་བདག་
བཅུ་ལྷག་བཙལ་ནས་མི་རཱེ་ཡི་སྒོར་འབུམ་གཅིག་ལྷག་གི་མ་དངུལ་
ཞལ་འདེབས་འབུལ་བའི་རཱེ་བ་ཞུས་ཀྱང་དེ་དག་ལ་འབྲས་བུ་བསམ་
པ་བཞིན་དུ་མ་ཐོགས། དེ་བས་ལྕམ་མོ་མིར་ལཱོ་ཡང་སྤྱི་ཚོགས་ཡོངས་
ལ་ཞལ་འདེབས་ཀྱི་རཱེ་ཞུ་ཞུ་རྒྱུར་ཐག་བཅད། མོས་རིག་གཞུང་ཚན་
ཁག་གསུམ་མ་གཏོགས་མ་རྙེད་པས་འདི་འདྲའི་གཏོང་ཕོད་ཆེ་བ་རེད།
མོས་རྗེས་ནས་བསམ་པར། རྒྱུ་མཚན་ཅིའི་ཕྱིར་སྒོར་མོ་ཡོད་པའི་བུད་
མེད་བཅུ་མ་གཏོགས་མི་འདུག བུད་མེད་ཡོངས་ཀྱི་ཞལ་འདེབས་ལས་
འགུལ་ཞིག་རྩ་འཛུགས་མི་བྱེད་དོན་ཅི་ཡིན།
འོན་ཀྱང་ཨ་རི་ན་སྒྲུབ་མི་ཐུབ་པའི་བྱ་བ་མེད།
ལྕམ་མོ་མིར་ལཱོ་ཡིས་ཨུ་ཡོན་ལྷན་ཚོགས་ཞིག་རྩ་འཛུགས་བྱས་
ཡོད་པས། ནང་གི་ཆེས་བཟང་བའི་ཨུ་ཡོན་མི་སྣ་ཞིག་ཡོད། ལྕམ་མོ་
ཝེ་ལེན•ཧྥོ•མུའུ་ཏི། ལྕམ་མོ་ལུའོ་པོ་ཐེ•སྨི་ཏེ། ལྕམ་མོ་ཉི་ཀུའུ་ལ་སི•པུའུ་
རུའེ་ཏི། ལྕམ་མོ་ཆེ་བ་ལུའོ་པོ་ཐེ• ཨ་པེ་དང་ལྕམ་མོ་ཧྥུ་ལན་ཞི་སི“ཁ་
ཐེཝུའུ་ཏེ། སྐམ་ས་གསར་བའི་གྲོང་ཁྱེར་སོ་སོའི་ཁྲོད་དུ་བསྡུ་རུབ་ཀྱི་
བྱ་འགུལ་གྲ་སྒྲིག་བྱས་པ་རེད། མོ་རང་གིས་ལྷ་ལྕམ་མི་རཱེ་ཁུའུ་རཱེ་ལ་
འཚམས་འདྲི་བྱས་རྗེས་ལོ་གཅིག་གི་རྗེས་སུ་མོས་ལྷ་ལྕམ་མི་རཱེ་ཁུའུ་
རཱེ་ལ་འཕྲིན་ཡིག་ཅིག་བྲིས་པ་ལས། མ་དངུལ་ཡོངས་སུ་འདུས་སོང་ད་
ནི་གཞི་རྒྱུ་ལེ་ཁེ་གང་བོ་དེ་རང་ལ་དབང་སོང་ཞེས་འཁོད་འདུག
འོན་ཀྱང་མ་དངུལ་དེ་ལ་རིན་མེད་པ་ཞིག་ག་ལ་ཡིན། ཨ་རིའི་
མང་ཚོགས་ཀྱི་ཆ་རྐྱེན་ཞིག་བཏོན་ཡོད་པ་ནི་ངེས་པར་དུ་ལྷ་ལྕམ་མི་
རཱེ་ཁུའུ་རཱེ་ཨ་རིའི་རྒྱལ་ཁབ་ལ་འཚམས་འདྲིར་ཕེབས་དགོས་པ་དེ་
རེད། དང་ཐོག་ལྷ་ལྕམ་མི་རཱེ་ཁུའུ་རཱེ་སོམ་ཉི་ཡི་དྲ་བར་ཚུད་ཡོད་ན་
ཡང་། རྗེས་སུ་ལྕམ་མོ་མིར་ལཱོ་ལགས་ཀྱིས་མོར་ངེས་པར་དུ་ཕེབས་
དགོས་ཞེས་ཞུ་བ་ཐེངས་མོང་ཞུས་མཐར་མོ་སེམས་འགུལ་ཐེབས་ནས་
སྐམ་ས་གསར་བར་མི་འགྲོ་ག་མེད་བྱུང་། མོ་རང་ལོ་ང་བཞི་ལ་སོན་
པའི་སྔོན་དུ་འདི་འདྲའི་བརྗིད་ཉམས་ངང་རྒྱལ་ཁབ་གཞན་པ་ཞིག་ལ་
མིང་དོན་གཉིས་མཚུངས་ཀྱིས་འཚམས་འདྲིར་སོང་མྱོང་མེད། དེ་བས་
ད་ཐེངས་ཀྱི་འཚམས་འདྲི་ལ་རྣམ་གྲངས་མང་ཞིང་དུས་ཡུན་རིང་བས་
རང་ག་བའི་འཚམ་འདྲི་ཞིག་གཏན་ནས་མིན།
ལྷ་ལྕམ་མི་རཱེ་ཁུའུ་རེས་གང་ཐུབ་ཅི་ཐུབ་ཀྱིས་ཕྱིར་འཐེན་བྱས།
འདི་འདྲ་འབད་པ་བྱས་ན་ཧྥ་རན་སི་ནས་རྒྱལ་ཁ་ཐོབ་པ་རེད། མི་རཱེ་
ཡིས་རང་གི་སྤུན་ཟླ་དང་ཐག་ཉེ་བའི་མི་ལ་ཡིད་ཆེས་བྱེད་པ་དང་། སློབ་
གཉེར་བ་མི་དགོས་པ་མིན། མོ་ནི་དབྱི་སི་ལན་གྱི་དུས་ཆད་ལ་ཐོན་པ་
ནས་བཟུང་། རིམ་པ་འདིའི་ཡོལ་བ་ཕྱེས་པ་དང་། དོན་དངོས་མངོན་
བྱུང་། དབྱི་ལེ་ན་དང་ཨེ་ཧྥིན་གཉིས་ཀྱིས་གློ་བུར་དུ་ཁོ་ཚོ་དང་མཉམ་
དུ་བསྡད་ཡོད་པའི་བུད་མེད་དེ་ཚོ་རང་འགུལ་གྱིས་ཕྱིར་སྣུར་བྱེད།
འཇིག་རྟེན་པའི་མིག་གིས་ཅི་ཞིག་མཚོན་པ་ཡིན།
ཨ་རིའི་མང་ཚོགས་ལྷ་ལྕམ་མི་རཱེ་ཁུའུ་རཱེ་ལ་རྒྱུས་ལོན་ཟབ་མོ་
ཞིག་མེད་ན་ཡང་། མོའི་མཛད་རྗེས་ལ་ཤིན་ཏུ་གདེང་འཇོག་ཆེན་པོ་
བྱེད་ཀྱི་ཡོད། ད་ལྟ་མོ་རང་འདིར་སླེབས་པ་དང་ཁོ་ཚོ་དང་མཉམ་དུ་མི་
ཁྲི་སྟོང་མང་བོས་ཐང་ཆད་པའི་མགྲོན་པོའི་སྟབས་བདེ་བབ་ཆགས་
ཀྱི་ཡིད་དབང་འཕྲོག་ཤུགས་ལ་མགོ་འཁོར་བཞིན་ཡོད། ཉམ་ཆུང་གི་
བུད་མེད་འདི་ལ་ཚང་མས་ཀུན་སྤྱོད་གཙང་ཞིང་ཤེས་ཡོན་ལྡན་པ་དང་
རྣམ་པ་མཛེས་ཞེས་བསྔགས་བརྗོད་བྱས། ལྕམ་མོ་མིར་ལཱོ་ཡི་ཁང་བའི་
ནང་དུ་མེ་ཏོག་གིས་གང་འདུག ལྡུམ་རའི་ལག་རྩལ་དགེ་རྒན་ཞིག་
གིས་རེའེ་ཌྷཱེ་ཨམ་གཞི་རྒྱུ་ལ་བརྟེན་ནས་ཁོའི་སྐྲན་ནད་བཅོས་ཐུབ་
སོང༌། ཟླ་གཉིས་ཀྱི་དུས་ཚོད་བཀོལ་ནས་དངོས་སུ་རྒྱ་སེ་མེ་ཏོག་ཤིན
ཏུ་མཛེས་པ་ཞིག་གསོ་སྐྱོང་བྱས་ཏེ་དེ་དག་ལ་མྱུ་གུ་འབུས་ཏེ་མེ་ཏོག་
བཞད་པ་དང་མི་རཱེ་ལ་བྱིན་པ་ཡིན།
ཁང་བ་འདིའི་ནང་དུ་བྲེལ་འཚུབ་ཚོགས་འདུ་ཞིག་འཚོགས་ནས་
ཡུལ་སྐོར་གྱི་ཉིན་རེའི་ལས་རིམ་ཐག་གཅོད་བྱས།
ཨ་རིའི་གྲོང་ཁྱེར་སོ་སོ་དང་སློབ་གྲྭ་ཆེན་མོ་སོ་སོ། ད་དུང་འབྲེལ་
ཡོད་བཟོ་གྲྭ་སོ་སོར་ལྷ་ལྕམ་མི་རཱེ་ཁུའུ་རཱེ་གདན་ཞུ་ཞུས་ཡོད། ཡུལ་
གང་ས་ནས་དགའ་བསུ་ཆེན་པོ་ཐོབ་ཡོད་པ་དང་གཟེངས་རྟགས་དང་
བསླབ་གནས་སོགས་སྟེར་བ་ལ་སྒུག་བཞིན་ཡོད། ལྕམ་མོ་མིར་ལཱོ་
ཡིས་དྲིས་པར། ཁྱོད་ཀྱིས་སློབ་ཆེན་དགེ་རྒན་གྱི་ཕྱུ་པ་ཁྱེར་ཡོང་ཡོད་
དམ། མཛད་སྒོ་འདིའི་ཁྲོད་དུ་ལྭ་བ་འདི་ནི་མེད་དུ་མི་རུང་བ་ཞིག་རེད།
མི་རཱེ་ཡི་ལྷད་མེད་འཛུམ་མདངས་ཀྱིས་ཡོངས་ཁྱབ་ལ་ཧ་ལས་
སུ་བཅུག མི་རཱེ་ཡིས་སློབ་ཆེན་དགེ་རྒན་གྱི་ཕྱུ་པ་ཁྱེར་ཡོང་མེད་པ་
དང་། རྒྱུ་མཚན་ཆེས་ལེགས་པ་ནི་མོ་ལ་ལྭ་བ་འདི་འདྲ་མེད།འོན་ཀྱང་
ལྷ་ལྕམ་མི་རཱེ་ཁུའུ་རཱེ་ལགས་སུ་བུད་མེད་དགེ་རྒན་ཆེན་མོ་བ་ཞིག་
གིས་མཛེས་སྤྲས་བྱེད་པའི་སྤྲོ་སྣང་དག་ལ་ལོངས་སུ་སྤྱོད་དུ་བཅུག
དགེ་རྒན་ཆེན་མོ་སོ་ཨར་པིན་སོཊ་ཀྱིས་ངེས་པར་དུ་ལྭ་རིང་དེ་ཡོད་
དགོས་ཞེས་བཤད། ལྕམ་མོ་མིར་ལཱོ་ཡིས་དེ་མ་ཐག་ཏུ་འཚེམ་བཟོ་བ་
བོས་ནས། གཟི་བརྗིད་ཅན་གྱི་ལྭ་བ་འདིའི་རིགས་བཟོ་བར་བྲེལ་གྱིན་
འདུག འབུམ་རམས་པའི་སློབ་ལྭ་ལ་མདོག་རྣམ་པར་བཀྲ་བའི་ཕུ་རུང་
མེད་པའི་ལྭ་བ་ཡིན་དགོས། ལྭ་བ་ཚོད་ལྟ་བྱེད་སྐབས་མི་རཱེ་ཡིས་ཕུ་
ཐུང་གིས་བར་ཆད་བྱེད་པར་སུན་སྣང་སྐྱེ་བཞིན་འདུག རྒྱུ་ཆ་ཧ་ཅང་
མཐུག་ལ་ལྷག་པར་དུ་དར་གོས་ཀྱིས་མོའི་རྨ་ཁ་ཟུག་གཟེར་སློང་བའི་
མཛུབ་མོ་ལ་གནོད་སྐྱེལ་བ་རེད་ཟེར།
ལོ་དེར་ཟླ་ལྔ་བའི་ཚེས་བཅུ་གསུམ་ཉིན་གྲ་སྒྲིག་ཚང་མ་བྱེད་ཚར་
དུས་ལྷ་ལྕམ་མི་རཱེ་ཁུའུ་རཱེ་ཡིས་རང་གི་བུ་མོ་གཉིས་པོ་ཁྲིད་དེ་ལྕམ་
མོ་མིར་ལཱོ་དང་འགྲོགས་ནས་ཨ་རི་ལ་ཤིན་ཏུ་བྲེལ་འཚུབ་ཆེ་བའི་
འཚམས་འདྲིར་ཕེབས་པ་ཡིན།
ཟླ་ལྔ་བའི་ཚེས་ཉི་ཤུ་ཉིན་ཨ་རིའི་སྲིད་འཛིན་གྱིས་ཆེད་དུ་གཞི་
རྒྱུ་ལེ་ཡི་ལག་སྤྲོད་མཛད་སྒོ་ཕོ་བྲང་དཀར་པོ་ནས་འཚོགས་ཤིང་། མང་
ཚོགས་ཀྱི་ལག་ནས་ཞལ་འདེབས་ཀྱི་མ་དངུལ་སྤྱད་ནས་ཉོས་པའི་
གཞི་རྒྱུ་ལེ་དེ་ལྷ་ལྕམ་མི་རཱེ་ཁུའུ་རཱེ་ལ་བྱིན། མོ་ལ་སྤྲད་པའི་རེའེ་ཌྷཱེ་
ཨམ་གཞི་རྒྱུ་དག་ཚོད་ལྟའི་སྦུ་གུ་མང་བོ་ནང་དུ་ཐུམ་ཆུང་བརྒྱབ་
ནས་བགོས་བ་ཡིན། ཁྱད་པར་ཅན་གྱི་སྒམ་ཆུང་ནང་དུ་གསོག་འཇོག་
བྱས་ཡོད། འོན་ཀྱང་ཚོད་ལྟའི་སྦུ་གུ་འདི་དག་རིན་ཐང་ཆེ་བས་དེ་ཚོའི་
འགྱེད་འཕྲོ་ཉེན་ཁ་ཆེ་བ་རེད། དེ་བས་སྔར་བཞིན་བདེ་འཇགས་ངང་
བཟོ་གྲྭའི་ནང་དུ་བསྡད་པ་རེད། རེའེ་རྦྷེ་ཨམ་གཞི་རྒྱུ་འགོག་སྲུང་སྒམ་
ཆུང་ཞིག་གི་ནང་དུ་བསྡུས་ནས་ཕོ་བྲང་དཀར་པོའི་ཚོམས་ཆེན་ཤར་
མའི་དཀྱིལ་དབུས་ཀྱི་ཅོག་ཙེའི་སྟེང་དུ་བཞག་ཡོད། སྲིད་གཞུང་གི
མཐོ་རིམ་ཚད་ལྡན་རིམ་པའི་སྲིད་འཛིན་དཔོན་པོ་དང་སྐམ་སའི་མཚོ་
དམག་དང་སློབ་ཆེན་གྱི་འཐུས་ཚབ་པ་སཊོ་ཚོམས་ཆེན་དུ་ཕྱི་འབྲེལ་
མི་སྣས་ཁེངས་འདུག
སྲིད་འཛིན་ཧ་ཏིན་ཉིན་དེར་ཤིན་ཏུ་དགའ་ཡོད་ལ། མཛད་སྒོའི་
ནང་དོན་ཡང་ཤིན་ཏུ་མང་ལ་དོན་སྙིང་ཆེན་པོ་ལྡན། བྱིན་ཚར་རྗེས་ཕོ་
བྲང་དུ་དཔོན་རིགས་ཆེན་པོ་དག་དང་འགྲོགས་ནས་གསོལ་ཇ་བཞེས་
པ་དང་གཏམ་བཤད་མང་བོ་སྐུ་མགྲོན་གྱི་རིམ་པ་ལྟར་སྤེལ། ལྷ་ལྕམ་
མི་རཱེ་ཁུའུ་རཱེ་ཡིས་ཉིན་དེར་གཏམ་བཤད་སྤེལ་ལ་སྲིད་འཛིན་གྱིས་ཁོ་
རང་གི་ཆེད་དུ་མཛད་སྒོ་ཧྲིལ་བོར་འགོ་འཛིན་བྱས། མཐའ་མར་སྲིད་
འཛིན་རང་གི་ཡང་ཤིན་ཏུ་དོན་སྙིང་ལྡན་པའི་གཏམ་བཤད་སྤེལ། ཁོས་
ལྕམ་མོ་ལྕོ་རཱེ་བརྒྱུད་ནས་ཨ་རི་དང་ཧྥ་རན་སུ་གཉིས་ཀྱི་རྒྱལ་ཁབ་
གཉིས་ཀྱི་མཛའ་འབྲེལ་ལ་ཤིན་ཏུ་དོན་སྙིང་ལྡན་པའི་ནང་དོན་གསར་
བ་བསྐྲུན་ཡོད་པར་རྒྱས་བཤད་བྱས་པ་དང་། ཚན་རིག་ལག་རྩལ་གྱི་
མིའི་རིགས་ཀྱི་འཚོ་བའི་འཕེལ་རྒྱས་ལ་བྱས་རྗེས་མི་དམན་པ་བཞག་
ཡོད་པའི་གནས་ལུགས་བཤད། མཛད་སྒོའི་ཆེས་མཐའ་མར་དཔོན་
རིགས་དང་མགྲོན་པོ་ཡོངས་རྫོགས་ཀྱིས་མེ་ཏོག་ལྡུམ་ར་ནས་དྲན་
རྟེན་མཉམ་པར་བླངས།
གཞི་རྒྱུ་ལེ་དེ་ལག་ཏུ་འབྱོར་རྗེས་ལྷ་ལྕམ་མི་རཱེ་ཁུའུ་རཱེ་ཡིས་དེ་ཡི་
དབང་ཆ་ཧྲིལ་བོ་ཧྥ་རན་སིའི་ཚོད་ལྟ་ཁང་གི་ལག་ཏུ་ཡོད་པར་ར་སྤྲོད་
བྱས་པ་དང་ཁྲིམས་ཤོག་བྲིས་ནས་དམངས་ཡོངས་ལ་གཏན་འཁེལ་
བྱས། ང་ཚོས་གཟའ་འཁོར་རྗེས་མར་འགྲོ་ལུགས་དངོས་སུ་སྒྲུབ་ཆོག
གཟའ་འཁོར་རྗེས་མར་སྒུག་མི་དགོས། སང་ཉིན་ལ་ཡང་སྒུག་མི་
དགོས།དེ་རིང་དགོང་མོ་འགྲུབ་ངེས་ཡིན།སྦྱིན་པའི་དཔང་ཡིག་འདིས་
མྱུར་དུ་ནུས་པ་ཐོན་རྒྱུ་རེད། ང་ཕལ་ཆེར་དུས་ཚོད་འགའི་ནང་དུ་ཚེ་
ལས་འདས་པ་རེད།
འདི་འདྲིའི་ཧ་ཅང་འགོར་བའི་སྐབས་སུ་དཀའ་ཁག་མང་བའི་བྱ་
བ་མང་བོ་ཞིག་བཙལ་ནས་ཁྲིམས་རྩོད་པ་ཞིག་ཡོང་བ་རེད། ཁོ་དང
མི་རཱེ་གཉིས་ཀྱིས་མཉམ་དུ་ཐུན་མོང་གི་ཟུར་གཏོགས་སྐོར་གྱི་དཔང་
ཡིག་བླངས།མོས་མྱུར་དུ་མིང་རྟགས་བཀོད།
ཧྥེ་ལི་ཌྷལ་ཧྥེ་ཡ་ནས། ལྷ་ལྕམ་མི་རཱེ་ཁུའུ་རཱེ་ཡིས་ཚན་རིག་པའི་
སྡེ་དང་ཁེ་ལས་པའི་སྡེ་ལ་ལེགས་སྐྱེས་བརྗེ་རེས་བྱས། བཟོ་གྲྭ་ཞིག་གི་
སྤྱི་གཉེར་བས་མོར་གཞི་རྒྱུ་གསར་ཏུའུ་ཧོ་ཁེ་ལྔ་བཅུ་བྱིན་པ་དང་། སྙན་
གྲགས་ཕྱོགས་བཞིར་ཁྱབ་ཡོད་པའི་ཨ་རིའི་མཚན་ཉིད་རིག་པའི་
མཐུན་ཚོགས་ཀྱིས་མོར་ལྗན་སི་ཁ་ཋི་བྱ་དགའ་སྤྲད། བཀའ་དྲིན་ཞུ་
ཆེད། མི་རཱེ་ཡིས་ཤེས་པ་འདི་ལ་ལོ་རྒྱུས་ཀྱི་དོན་སྙིང་ལྡན་པའི་གློག་
གནོན་དཀར་གོང་ཞི་གློག་རྩིས་ཆས་བསླབ་པ་རེད། འདི་ནི་མོས་ཐོག་
མའི་ལོ་འགའི་རིང་གི་བྱ་བའི་ཞིབ་འཇུག་ཁྲོད་རང་ཉིད་ཀྱིས་གསར་
བཟོ་དང་བཀོལ་སྤྱོད་བྱས་པ་རེད།
ད་དུང་གྲོང་ཁྱེར་ཕཱ་ཙི་པོ་ནས་གཞི་རྒྱུ་ལེ་ཡི་བཟོ་གྲྭ་ལ་ལྟ་སྐོར་དུ་
ཕྱིན། སྐད་གྲགས་ཆེ་བའི་ཨ་རིའི་རྒྱལ་ཁབ་ཀྱི་ལེགས་སྐྱེས་སུ་བྱིན་
པའི་གཞི་རྒྱུ་ལེ་དེ་ནི་བཟོ་གྲྭ་འདིའི་ནང་ནས་བཙོ་སྦྱངས་བྱས་པ་རེད།
ཟླ་དྲུག་པའི་ཚེས་བཅུ་བདུན་ཉིན། ལུས་སེམས་གཉིས་ཀ་ཐང་
ཆད་ཡོད་པའི་རྐྱེན་གྱིས་ལྷ་ལྕམ་མི་རཱེ་ཁུའུ་རེས་ཉིན་འགར་ངལ་
གསོས་པ་ཡིན་ལ། ལུས་ཟུངས་ཅུང་ཟད་ཇེ་བདེ་རུ་སོང་རྗེས། གྲོང་ཁྱེར་
ཕཱ་སི་ཊོན་དང་ནུའུ་ཧེ་ཝུན། ད་དུང་ས་ཆ་དེ་དག་གི་ཆེས་སྐད་གྲགས་
ཅན་གྱི་ཝཱའེ་ལི་ཟི་ལེ་སློབ་ཆེན། ཡེའེལ་གཙུག་ལག་སློབ་ཆེན། ཧཱར་
ཝིར་ཀྤྱི་གཙུག་ལག་སློབ་ཆེན་སོགས་སུ་སོང་ནས་འཚམས་འདྲི་བྱས།
མོ་རང་འགྲོ་སའི་མི་རྣམས་ཀྱིས་མོ་ལ་དགའ་བསུ་ཆེན་པོ་ཐོབ། ཟླ་
དྲུག་པའི་ཚེས་ཉེར་བརྒྱད་ཉིན། མོ་རང་སྔར་ཡོང་བྱེད་ཀྱི་གྲུ་གཟིངས་
དེ་ལ་བསྡད་ནས་ཕྱིར་ཧྥ་རན་སིའི་ཁྱིམ་དུ་ལོག མོའི་གྲུ་གཟིངས་ཀྱི་
ཁང་བའི་ནང་དུ་མེ་ཏོག་དང་བྱ་དགའི་རྣམ་གྲངས་མང་བོ་འཁོད་ཡོད་
པའི་གློག་འཕྲིན་སྤུངས་འདུག
མི་རཱེ་ཐང་ཆད་འདུག་ཡང་སྤྱིའི་ཆ་ནས་བཤད་ན་ཧ་ཅང་ཡིད་
ཚིམ་ཡོད། མོའི་འཕྲིན་ཡིག་ནང་དུ་མོ་ནི་ལས་ཡག་པ་ཞིག་རེད་
ཟེར། ཨ་རིས་ཧྥ་རན་སི་དང་ཕོའོ་ལན་བྷཻ་ཡི་མཛའ་བརྩེའི་སྟེང་བྱས་
རྗེས་ཅུང་ཙམ་བཞག མོས་ཙུང་ཐུང་ཧར་དྷེན་དང་ཁོ་ལི་ཀྲི་ཙུང་ཐུང་
གཞོན་པ་གཉིས་ཀྱིས་མོ་རང་གི་མེས་རྒྱལ་གཉིས་ཀྱི་གདུང་སེམས་
མཚོན་པའི་ཚིག་དེ་བཤད་པ་རེད། འོན་ཀྱང་མོ་ཇི་འདྲའི་ཁེངས་སྐྱུང་
ཅན་ཞིག་ཡིན་རུང་། མོ་རང་གིས་རང་གི་མཉམ་འབྲེལ་རྒྱལ་ཁབ་ལ་
རྒྱལ་ཁ་ཆེན་པོ་ཐོབ་པ་རེད། རྒྱུ་མཚན་ནི་མོས་ཨ་རི་བ་ཁྲི་བརྒྱ་ལྷག་
གི་སེམས་དབང་དུ་བསྡུས་པ་དང་། མོ་དང་ཐག་ཉེ་བའི་མི་ཡོད་ཚད་
ཀྱི་མཛའ་བརྩེ་ལྷད་མེད་ཐོབ། མོ་ཚེ་ལས་འདས་པའི་བར་དུ། ལྕམ་མོ་
མིར་ལཱོ་ནམ་ཡང་མོའི་ཆེས་མཐའ་མཇུག་གི་དངོས་ཡོད་དང་ཆེས་
སྙིང་ཉེ་བའི་གྲོགས་པོ་ཡིན།
༡༩༢༢ལོའི་ཟླ་ལྔ་བའི་ཚེས་བཅོ་ལྔ་ཉིན། རྒྱལ་སྤྱིའི་མཉམ་འབྲེལ་
ཚོགས་པ་ཁག་གཅིག་གིས་ལྷ་ལྕམ་མི་རཱེ་ཁུའུ་རཱེ་རྒྱལ་སྤྱིའི་རིག་
གནས་མཉམ་འབྲེལ་ཨུ་ཡོན་ལྷན་ཁང་གི་ཨུ་ཡོན་དུ་བསྐོ་རྒྱུའི་གདན་
ཞུ་བྱས་པ་ལ། མོས་འཐད་པ་བྱས།
མི་རཱེ་ཡི་མི་ཚེའི་ཁྲོད་དུ། འདི་ནི་གལ་ཆེ་བའི་ཉིན་མོ་ཞིག་ཡིན།
མོ་མིང་གྲགས་ཅན་གྱི་མི་སྣར་གྱུར་བ་ནས་བཟུང་། གཞན་ཕན་གྱི་
བྱ་གཞག་རིགས་བརྒྱ་ཕྲག་ཁ་ཤས་དང༌། མཉམ་འབྲེལ་ལྷན་ཚོགས་
དང་ཚོགས་པ་བརྒྱ་ཕྲག་ཁ་ཤས་ཀྱིས་མོ་རངར་མིང་གྲགས་ཡོད་པའི་
རོགས་སྐྱོར་རཱེ་ཞུ་བྱས་ཀྱང་ཁོས་ཁས་བླངས་མ་མྱོང་། མི་རཱེ་ལ་དོན་
དངོས་ཀྱི་བྱ་བ་སྒྲུབ་ཁོམ་མེད་པས་མོ་རང་ཨུ་ཡོན་ལྷན་ཚོགས་དེ
དག་ལ་ཞུགས་འདོད་མེད། ལྷག་པར་དུ་མོ་རང་གིས་ཁོར་ཡུག་སྣ་
ཚོགས་ཀྱི་འོག་ཏུ་ཆབ་སྲིད་ཀྱི་བར་གནས་རྒྱུན་འཁྱོངས་བྱེད་དགོས།
མོས་རང་ཉིད་མཁས་པ་ཁོ་ན་ཅིག"ཞིག་ཏུ་གྱུར་བའི་མཛེས་སྡུག་
ལྡན་པའི་གོ་གནས་དེ་བསྐྱུར་མི་འདོད། བསམ་འཆར་གྱི་རྩོད་པའི་
ཁྲོད་དུ་གནས་མི་འདོད་པ་རེད། གནོད་པ་མེད་པའི་བསྒྲགས་གཏམ་
ཞིག་ལའང་མོས་མིང་རྟགས་འགོད་མ་མྱོང་།
དེ་བས་ལྷ་ལྕམ་མི་རཱེ་ཁུའུ་རཱེ་རྒྱལ་སྤྱིའི་རིག་གནས་མཉམ་འབྲེལ་
ཨུ་ཡོན་ལྷན་ཁང་དུ་ཞུགས་ནས་བྱ་བ་ལས་པ་དང་། དེ་ལ་དོན་སྙིང་
ཁྱད་པར་བ་ཞིག་ཡོད་དེ། ད་ཐེངས་མོ་རང་ཚན་རིག་ཞིབ་འཇུག་
གཅིག་པུ་ལ་བློ་ཁ་གཏད་ནས་མ་བསྡད།
རྒྱལ་སྤྱིའི་རིག་གནས་མཉམ་ལས་ཨུ་ཡོན་ལྷན་ཚོགས་ཀྱིས་མི་
སྣ་གྲགས་ཅན་གཞན་པ་སྐོར་ཞིག་བསྡུ་རུབ་བྱས་ཡོད་དེ། པའོ་ཀེ་
སིན། ཅེ་ཨར་པའོ་ཐི་མའོ་ལེ། ཀྲུའུ་ལའོ་ཏེ་ཐུ་རའེ། ད་དུང་མི་གཞན་
པ་སྐོར་ཞིག་ཡོད་ལ་མི་རཱེ་ཕྱིས་ནས་སྤྱི་ཁྱབ་སྲིད་འཛིན་གཞོན་པར་
གྱུར། མོ་རང་ཆེད་མཁས་པའི་ཨུ་ཡོན་ལྷན་ཚོགས་ཤིག་ལ་ཞུགས་པ་
དང་། དེ་བཞིན་ཕ་རཱེ་སིའི་རྒྱལ་སྤྱིའི་རིག་གནས་མཉམ་ལས་ཚོད་ལྟ་
ཁང་གི་མཛུབ་སྟོན་ཨུ་ཡོན་ལྷན་ཚོགས་སུ་ཞུགས།
༡༩༢༢ལོའི་ཟླ་གཉིས་པའི་ཚེས་བདུན་ཉིན་ཕ་རཱེ་སིའི་གསོ་རིག་
ཚན་རིག་གླིང་གི་གླིང་གཙོ་འདེམས་བསྐོ་བྱས་ནས་སྐུ་ཞབས་ཤོ་ལེར་
ཝུན་གྱིས་ཁྲིད་སྟེགས་སྟེང་ནས་ལྷ་ལྕམ་མི་རཱེ་ཁུའུ་རཱེ་ལ་འདི་ལྟར་
བསྟོད་བསྔགས་མཛད།
ཁྱོད་ནི་རླབས་ཆེ་བའི་ཆེད་མཁས་པ་ཞིག་ཡིན་ལ། ལུས་ཟུངས་
ཟད་ཀྱང་ཚན་རིག་གི་ཞིབ་འཇུག་བྱ་བཞག་བློས་མི་གཏོང་བའི་བུད་
མེད་ཁྱད་འཕགས་པ་ཅན་ཞིག་ཡིན། ད་དུང་དམག་འཁྲུག་དང་ཞི་
བདེའི་དུས་སྐབས་གང་ཡིན་རུང་། རང་གི་རྒྱལ་ཁབ་ལ་ཞེན་ཅིང་
རང་གི་འགན་ནུས་ལས་འགོངས་ཡོད་པའི་ལས་ལ་ཤ་ཐང་ཐང་གིས་
འབད་མཁན་ཡིན་པས། ང་ཚོས་ཁྱོད་ལ་གུས་པ་འབུལ། ང་ཚོར་ཁྱོད་
བསམ་བློའི་ནུས་ཤུགས་བསྩལ། ང་ཚོའི་ཁྱོད་ལ་བཀའ་དྲིན་ཞུ་དགོས་
ཡོད། ཁྱོད་རང་ང་ཚོའི་གྲས་སུ་ཡོད་པ་དེ་ནི་ང་ཚོས་གཟི་བརྗིད་དང་
ང་རྒྱལ་ཞིག་ཏུ་བརྩི་ཆོག ཁྱོད་ནི་ལོ་རྒྱུས་སྟེང་དུ་ཐེངས་དང་བོར་གསོ་
རིག་ཚན་རིག་ཞིབ་འཇུག་གླིང་དུ་གོ་གནས་བླངས་པའི་བུད་མེད་
ཅིག་ཡིན་ལ། ཁྱོད་རང་མ་གཏོགས་མི་སུ་ཡིན་རུང་གྲོས་མི་རྣམས་ཁ་
གཅིག་ཏུ་འཐད་པ་བྱུང་ནས་མཐུན་ཚོགས་འདིའི་ནང་དུ་དང་ལེན་
བྱེད་ནུས་པ་ཞིག་ཡོད་པ་མ་རེད། ཁྱོད་མ་གཏོགས་བུད་མེད་སུ་ལ་འདི་
ལྟ་བུའི་མཚན་སྙན་སྤྲད་ཆོག་གམ་ཞེས་བཤད།
༡༩༢༣ལོར་ལྷ་ལྕམ་མི་རཱེ་ཁུའུ་རཱེ་ཐེབས་རྩ་ལྷན་ཚོགས་ཀྱིས་རེའེ་
དྡྷེ་ཨམ་གཞི་རྒྱུ་རྙེད་ནས་ལོ་འཁོར་ཉེར་ལྔ་ལོན་པར་རྟེན་འབྲེལ་གྱི་
བྱེད་སྒོ་གཟབ་རྒྱས་སྤེལ་བའི་ཚོགས་ཆེན་བསྡུས་པ་ལ། སྲིད་གཞུང་གི་
མི་སྣ་ཡང་ཚོགས་ཆེན་འདི་ལ་ཞུགས་པ་དང༌། གྲོས་ཚོགས་གོང་འོག་
གཉིས་ཀས་གྲོས་བྱས་ནས་ལྷ་ལྕམ་མི་རཱེ་ཁུའུ་རཱེ་ལ་ལོ་རེར་ཧྥ་སྒོར་ཁྲི་
བཞི་ཡི་གླ་ཕོགས་སྟེར་རྒྱུའི་ཁྲིམས་ལུགས་གཅིག་གཏན་ཁེལ་བྱས་པ་
མ་ཟད། ད་དུང་ཡེ་ལེ་ན་དང་ཨེ་ཧྥུའུ་ཤུལ་འཛིན་བྱེད་དབང་ལོངས་སྤྱད་
ལ་གཏན་ཁེལ་བྱས།
རང་གི་མེས་རྒྱལ་ཕོའོ་ལན་བྷི་ཨུ་རུ་སུའི་བཙན་རྒྱལ་རིང་ལུགས་
ཀྱི་སྲིད་དབང་ལས་ཐར་ནས་བཅིངས་འགྲོལ་ཐོབ་རྗེས་སུ། མོའི་སེམས་
ན་འཆར་གཞི་རླབས་ཆེན་ཞིག་ཡོད། དེ་ནི་རང་གི་མེས་རྒྱལ་གྱི་རྒྱལ་
ས་ཝཱར་སཱོ་རུ་གཞི་རྒྱུ་ལེ་ཚོད་ལྟ་ཁང་ཞིག་འཛུགས་རྒྱུ་དེ་ཡིན། དེའི་
འགན་ནུས་གཙོ་བོ་ནི་ཚན་རིག་ཞིབ་འཇུག་དང་སྐྲན་ནད་གསོ་བ
གཉིས་ཡིན།
མེས་རྒྱལ་ཕོའོ་ལན་ཏྟི་ལ་དམག་འཁྲུག་དང་སྲིད་དབང་གཞན་
ལག་ཏུ་ཚུད་པ་སོགས་རྐྱེན་ངན་མང་བོ་བྱུང་ཡོད་ནའང་། ལྷ་ལྕམ་མི་
རཱེ་ཁུའུ་རཱེ་ཡི་རཱེ་བ་འདི་མངོན་འགྱུར་བྱེད་ཆེད་དཀའ་བ་བརྒྱ་ཕྲག་
གདོང་གིས་བསུ་རྒྱུའི་སེམས་ཐག་བཅད་ཡོད།
གནམ་ངོ་དྭངས་བའི་ཉིན་མོ་ཞིག་ལ་ཕོའོ་ལན་བྷི་སྤྱི་མཐུན་རྒྱལ་
ཁབ་ཀྱི་སྲིད་འཛིན་གྱིས་ཚོད་ལྟ་ཁང་འཛུགས་བྱེད་ཀྱི་སོ་ཕག་དང་བོ་
རྩིག་པ་ཡིན་ལ། ལྷ་ལྕམ་མི་རཱེ་ཁུའུ་རཱེ་ཡིས་སོ་ཕག་གཉིས་པ་དེ་རྩིག
དེའི་རྗེས་སུ་གྲོང་ཁྱེར་ཝཱར་སཱོའི་འགོ་འཛིན་གྱིས་སོ་ཕག་གསུམ་པ་
དེ་རྩིག
མཛད་སྒོ་འདི་དག་ལ་ཚད་ལྡན་གྱི་མཛད་སྒོ་ཅི་ཡང་མེད་པ་ཚོད་
འཛིན་བྱོས། ཕོའོ་ལན་ཊྛིའི་གཙོ་བདག་སི་ཐ་ཉི་སི་ལ་སི“ཝུའུ་ཀྲི་ཆི་
ཡེ་ཧོ་ཧྥུ་སི་ཅི་མི་རཱེ་ཕྱི་རྒྱལ་དུ་སོང་ནས་ལོ་མང་འགོར་བ་ཧ་ལས་པ་
སྐྱེས། མེས་རྒྱལ་གྱི་སྐད་ཆ་སྔར་བཞིན་བཤད་པ་ཧ་ཅང་བཟང་། ཁོས་
འདི་ལྟར་བཤད་པ་ནི་འཛེམ་དོགས་བྱས་པ་ཙམ་མིན། ཁོ་པ་ལེ་ན་
ཡོད་དུས་ད་རུང་སྲས་མོ་སི་ཁུ་ལོ་ཏོ་ཧྥུ་སི་ཅིའི་གྲོགས་པོ་རེད།
ཙུང་ཐུང་འདིས་མོ་ལ་དྲིས། ཁྱེད་ཀྱིས་ད་དུང་དྲན་ནམ།
ལོ༣༣སྔོན་ངས་གསང་བའི་ཆབ་སྲིད་འོས་འགན་འཁྱེར་ནས་ཕོའོ་
ལན་གྷི་ལ་འགྲོ་རྒྱུ་ཡིན་པས། ཁྱེད་ཀྱིས་ང་ལ་ཡུལ་སྐོར་དུ་བཀོལ་
བའི་སྔས་མགོ་ཆུང་ཆུང་ཞིག་གཡར་བ་ཡིན། སྔས་མགོ་དེ་ལ་ནུས་པ་
ཆེན་པོ་ལྡན།
མི་རཱེ་དགོད་བཞིན་ལན་བཏབ། ཁྱོད་རང་ཁོམ་པ་མེད་ནས་
ང་ལ་ཕྱིར་སྤྲད་པ་ངས་ད་དུང་བརྗེད་མེད། ལོ་འགའ་འགོར་རྗེས་རྫ
ཕག་རྣམས་གྱང་ངོས་སུ་གྱུར་བ་དང་། མི་རཱེ་དང་བོའུ་ལའོ་ནའེ་ཡ་
ཡི་འབད་པ་ད་དུང་མཇུག་རྫོགས་མེད་པ་རེད། མོ་རང་གཉིས་ཀྱིས་
གསོག་དངུལ་མང་ཆེ་བ་བྱ་བ་འདིའི་སྟེང་དུ་བཀོལ་བ་རེད།
༡༩༢༡ལོ་དང་མཚུངས་ལ། མི་རཱེ་ཡིས༡༩༢༩ ལོའི་ཟླ༡༠ནང་མཚོ་
གྲུར་བསྡད་དེ་ཉིག་ཡོ་རུ་སླེབས། ༡༩༢༡ལོ་དང་མཚུངས་པར་མི་
རྣམས་ཀྱིས་མོ་ལ་བྱ་དགའ་དང་ཐོབ་ཐང་གང་མང་གནང་། ཐེངས་
འདིའི་ཡུལ་སྐོར་ཁྲོད་ཧོ་ཧྥོ་ཙུང་ཐུང་གིས་མོ་གདན་ཞུ་བྱས་ནས་ཕོ་
བྲང་དཀར་པོའི་ནང་དུ་ཉིན་འགར་བཞུགས།
༡༩༣༢ལོའི་ཟླ༥བའི་ཚེས༢༩ཉིན། མི་རཱེ་ཁུའུ་རཱེ་དང་པའོ་ལུའུ་
ནེས་ཡཱ། ཏི་ལུའུ་ཆིས་ཁཱ་སོགས་ཀྱིས་ཕོའོ་ལན་བྷི་རྒྱལ་ཁབ་ཀྱི་ཐུན་
མོང་གི་བྱ་བ་ལེགས་པོར་གྲུབ་ཅིང་། སྤྱི་མཐུན་རྒྱལ་ཁབ་ཀྱི་གཙོ་
འཛིན་མའོ་སི་ཆིས་ཚི་ཅུ་དང་། ལྷ་ལྕམ་མི་རཱེ་ཁུའུ་རཱེ་དང་དགེ་རྒན་
ཆེན་མོ་རེས་ཀའོ་རྣམས་བརྗིད་ཉམས་ལྡན་པའི་ཝཱར་སཱོ་ལེ་ཚོད་ལྟ་
ཁང་གི་སྒོ་འབྱེད་མཛད་སྒོའི་སྟོན་མོར་ཞུགས། པའོ་ལའོ་ཞེས་ཡཱའི་
ལས་སྒྲུབ་ཀྱི་ཡོན་ཏན་དང་མཛེས་དཔྱོད་ཀྱི་ལྟ་བས་འཛུགས་སྐྲུན་
འདི་ཁོད་ཡངས་ཤིང་འོད་མདངས་འཚེར་བ། གཟུགས་དབྱིབས་ཀྱི་ལྷུ་
འཕྲོད་པ་ཞིག་ཏུ་བྱས་འདུག
འདས་པའི་ཟླ་ངོ་དག་གི་རིང་ལ་མི་རཱེ་ཡིས་འཕྲོ་འགྱེད་གསོ་
ཐབས་ལ་བརྟེན་ནས་ནད་པར་ནད་བཅོས་བྱས་ཤིང་། འདི་ནི་མི་རེས་
པཱོལན་དང་མོ་རང་སྐྱེས་སའི་གྲོང་ཁྱེར་གྱི་སྲང་ལམ།ད་དུང་རྒྱུན་པར་
ཕོའོ་ལན་ཏྟི་རུ་འབྱོར་དུས་ཀྱི་ཁུར་གྱིས་མནན་པའི་ཕ་ཡུལ་གྱི་དྲན་
གདུང་ངམ་ཕངས་སེམས་ཀྱི་བློ་ཡིས་བསླུས་ཏེ་བེ་སི་ཏའོ་ལཱ་ཆུ་བོ་ལ་
བལྟས་པའི་རྣམ་པ་དེ་ཆེས་མཇུག་མཐར་མཐོང་བ་ཡིན། མོས་ཨེ་
ཧྥོར་བྲིས་པའི་འཕྲིན་ལས་ཀྱང་། མོ་རང་གིས་ཆུ་བོ་འདི་དང་ས་གཞི་
འདི། ད་དུང་བྲག་རྡོ་འདི་དག་ལ་བཅངས་པའི་ཞེན་ཆགས་ལྷད་མེད་
དེ་དག་ཡང་ནས་ཡང་དུ་ཞིབ་འབྲི་བྱས་ཡོད། མི་རཱེ་རྒྱུན་པར་ལྗོངས་
རྒྱུ་ནས་ཕྱིར་ཐོན་དུས། བུ་མོ་ཞིག་གིས་མེ་འཁོར་འབབ་ཚུགས་ཀྱི་
སྡིངས་ཆའི་སྟེང་མོ་རང་སྣེ་ལེན་བྱེད་པར་སྒུག་ཡོད་ལ། འཁོར་སྒམ་
ཞིག་ལས་ལྷ་ལྕམ་མི་རཱེ་ཁུའུ་རཱེ་ཡི་ངོ་གདོང་མཐོང་བར་སྒུག་ཡོད།
ཡོན་ཏན་པ་དེའི་བཟོ་ལྟ་ནི་ནམ་རྒྱུན་བྲེལ་འཚུབ་ཀྱི་ཁྲོད་ནས་
དུས་འདའ་བའི་དབུལ་ཕོངས་ཀྱི་བུད་མེད་ཅིག་དང་འདྲ། རྟག་པར་
བག་ཡོད་པའི་ངང་ལག་ཁྱེར་ཀོ་ཁུག་ཁམ་མདོག་ཅན་ཆེན་པོ་དེ་
ཁྱེར་ཡོད། ཀོ་ཁུག་འདི་ནི་ལོ་ངོ་དུ་མའི་སྔོན་ལ་པཱོ་ལན་བུད་མེད་
མཉམ་འབྲེལ་ལྷན་ཚོགས་ཤིག་གིས་མོ་ལ་གནང་བ་ཡིན་ལ། དེའི
ནང་དུ་ཤོག་བུ་མང་བོ་བརྫངས་ཡོད་པར་མ་ཟད། ཡིག་ཆ་དང་མིག་
ཤེལ་སྒམ་ཆུང་སོགས་ཀྱང་བཅུག་ཡོད། མི་རཱེ་ཡི་ལག་པ་གཅིག་གིས་
ཪྙིད་ཟིན་པའི་མེ་ཏོག་ཅིག་བཟུང་ཡོད། མེ་ཏོག་སྐམ་རོ་དེ་ནི་ལམ་
འགྲོ་བ་ཞིག་གིས་ཕྱིན་པ་ཡིན་ལ། དེས་མོར་དཀའ་ཚེགས་གང་མང་
ཞིག་ལ་གཏད་རུང་མར་གཡུག་ཐུབ་མ་བྱུང༌། ཡུལ་ལ་ཐོན་ཏེ་ཡིག་
ཟམ་ལ་ལྟ་སྐབས་ཨེ་ཧྥོ་ལགས་ཁ་ཕྱེས་བའི་ཀོ་སྒམ་འགའི་མདུན་
དུ་པུས་མོ་བཙུགས་ནས་བསྡད་དེ་ཕྱིར་ཁྱེར་ཡོང་བའི་དངོས་པོ་དག་
བསྡུ་གསོག་རྒྱག་གིན་ཡོད།
མཚན་མོ་རེ་རེ། ལྷ་ལྕམ་མི་རཱེ་ཁུའུ་རཱེ་མཐིལ་ཤིང་དུ་བསྡད་དེ་
གཡས་གཡོན་ཀུན་ཤོག་བུ་དང་རྩིས་རྒྱག་ཐིག་ཤིང་།དཔེ་དེབ་སོགས་
གང་སར་གཏོར་ཏེ་འདུག མོས་ནམ་ཡང་སྤྱིར་བཏང་གི་བསམ་བློ་
བ་དེ་དག་གི་གོམས་གཤིས་དང་མི་བསྟུན་པར། ཡིག་འབྲིའི་སྒྲོག་
ཙེའི་མདུན་དུ་སྒོར་དབྱིབས་ཅན་གྱི་རྐུབ་སྟེགས་སུ་བསྡད་དེ་བྱ་བ་
བྱེད་ངེས། མོ་ལ་ཡིག་ཆ་དང་འཁྱོག་ཐིག་དཔེ་རིས་སོགས་གང་སར་
གཡུག་ཆོག་སའི་ས་རྒྱ་ཞིག་མཁོ།
ཚོད་ལྟ་ཁང་གི་གཡོག་པོ་དང་ལས་བཟོ་བ་རྣམས་ཀྱང་མི་
གཞན་དག་དང་འདྲ་བར། མོ་ནི་གཞན་དང་མི་འདྲ་ཞིང་གཞན་
ཡིད་འགུགས་པའི་མི་ཞིག་ཡིན་པར་བསམ་ཡོད། མི་རཱེ་ཡིས་སྒེར་གྱི་
རླངས་འཁོར་ཁ་ལོ་བ་གླ་སྐབས་མི་རྣམས་ཀྱིས་ཆའོ་ཀྲིཔའོ་ཨཱ་ཏི
ཤིན་ཏུ་དགའ་བཞིན་པ་རྟོགས། རྒྱུ་མཚན་ད་ནས་བཟུང་རྒྱུན་དུ་ལྷ་
ལྕམ་མི་རཱེ་ཁུའུ་རཱེ་ཕླེ་ཏའོ་ནཱ་གྲུ་ཁར་བསྐྱལ་མཁན་ནི་ཨེ་འར•ཁུའུ་
རཱེ་ལུའུ་ཡིན་པས། ཆའོ་ཀྲི་ནི་སྔོན་ཆད་ཚོད་ལྟ་ཁང་གི་གཡོག་པོ་
ཞིག་ཏེ། ལས་ཀ་ལྕི་མོ་ལས་མཁན་གྱི་ལས་གྲོགས་དང་བཟོ་བ་བཅས་
ཡིན།
མི་རཱེ་ཡི་ཕྱི་ལ་ཆེན་པོ་མི་མངོན་པའི་བརྩེ་དུང་ཟབ་མོ་དེས། མི་
རཱེ་ཡིས་མོ་དང་མཉམ་དུ་གནས་པའི་འཐབ་གྲོགས་ཡོངས་ཀྱི་བརྩེ་
འདང་ཇེ་ཟབ་ཏུ་བཏང་བ་མ་ཟད། ཁྱིམ་གཞི་ཆེན་པོ་དེའི་ཁྲོད་ཀྱི་
ཆེས་བརྩེ་བ་ཟབ་པ་དང་ཆེས་ཚུལ་མཐུན་ཅན་གྱི་མི་དེ་སུ་ཡིན་གྱི་
དབྱེ་འབྱེད་གསལ་བོ་ཞིག་བྱུང་།
རྒྱུན་དུ་འཕྲད་པ་ནས་བཟུང་མཉམ་ལས་བྱེད་མཁན་གྱི་དཔྱད་
རྩོམ་ལེགས་པར་གྲུབ་པ་ཡིན། ཡང་ན་སློབ་ཐོན་ལག་ཁྱེར་ཐོབ་པ
དང་ཡང་ན་ངོས་བཟུང་ནས་བྱ་དགའི་དངུལ་ལེན་པའི་ཐོབ་ཐང་ཡོད།
མོས་མི་འདིའི་ཆེད་དུ་ཇ་སྟོན་ཚོད་ལྟ།"ཞིག་འཚོགས་པ་ཡིན། དབྱར་
ཁའི་སྐབས་སུ་ཐེངས་འདིའི་ལྷན་འཛོམས་ཕྱིའི་མེ་ཏོག་ལྡུམ་རའི་ནང་
གི་སྡོང་འོག་ནས་འཚོགས་པ་ཡིན། དགུན་ཁའི་སྐབས་སུ་གསོལ་
ཆས་ཀྱིས་འུར་སྒྲ་གློ་བུར་དུ་གྲགས་ནས་འདི་དག་གི་འཛུགས་བསྐྲུན་
ཁྲོད་ཆེས་ཆེ་བའི་ཁང་བའི་ནང་དུ་འཁྱམས་པ་ཡིན།——སློབ་ཁང་
ནང་གི་ལྷིང་འཇགས། གལ་སྲིད་ཚོད་ལྟ་འདིའི་ཁྲོད་རཱེ་བའི་འབྲས་
བུ་ཞིག་མ་ཐོབ་ན་གཏམ་མི་ལེགས་པ་འདིས་མི་རཱེ་ཧ་ལས་ཤིང་ཧོན་
ཐོར་བར་གདོན་མི་ཟ། མོ་རྐུབ་སྟེགས་སུ་བསྡད་ནས་ལག་པ་གཉིས་
བསྣོལ་ཞིང་རྒྱབ་ནི་འབུར་ལ་མིག་ལྐོག་ཏུ་ལྷུང་བ་ཡིན། མོ་གློ་བུར་དུ་
ཞི་དུད་ཅན་བུད་མེད་རྒན་པ་ཞིག་དང་མཚུངས། རྒྱུ་མཚན་ནི་སྡུག་
བསྔལ་ཆེན་པོ་མྱངས་པའི་རྐྱེན་གྱིས་སྐྱོ་གདུང་གིས་ཁེངས་འདུག
མཉམ་འབྲེལ་བྱེད་མཁན་དེ་དག་གིས་འདི་མཐོང་ཚེ་དོན་རྐྱེན་བྱུང་
བར་སྐྲག་ལ་སྐྱོ་གར་འཁྲབ་པར་ཡང་སྐྲག ཚང་མས་མོར་དོན་དག་
ཅི་ཞིག་བྱུང་བ་དྲིས། མ་ལིའི་ཡི་ཚིག་གཅིག་ཏུ་བསྡུས་ནས། “གཏིང་
ལ་འབབ་ཏུ་འཇུག་མ་ཐུབ་ཟེར།" ལྷ་ལྕམ་མི་རཱེ་ཁུའུ་རེས་རྒྱུན་དུ་
རང་ཉིད་ཀྱི་འཆི་བ་གླེང་བཞིན་འདུག མོས་ཕྱིའི་རྣམ་པ་ནས་གཡོལ་
ཐབས་མེད་པའི་དོན་དག་འདི་བགྲོ་གླེང་བྱེད་བཞིན་ཡོད། ད་དུང་
དོན་དངོས་ཀྱི་ཤུགས་རྐྱེན་སྔོན་དཔག་བྱས་པ་ཡིན། མོས་རྒྱུན་དུ་ལྷིང་
འཇགས་ཀྱིས་སྐད་ཆ་འདི་རིགས་བཤད།“ངའི་ཚེ་མཇུག་གི་དུས་ཚོད་
མང་བོ་མེད་པ་མངོན་གསལ་རེད།" ཡང་ན་ང་ཚེ་ལས་འདས་རྗེས།
རེའེ་ཌྷཱེ་ཨམ་གཞི་རྒྱུ་ཞིབ་འཇུག་གླིང་གི་ལས་དབང་ཇི་འདྲ་ཡིན་པ
མི་ཤེས་པས་ངས་སེམས་བདེ་བར་འགྱུར་མི་སྲིད་ཟེར།" འོན་ཀྱང་
མོའི་ནང་སེམས་དེ་འདྲའི་ལྷིང་འཇགས་ཤིག་མིན། མོས་འདི་ལྟར་
བྱེད་མི་འདོད། མོའི་ལྷན་སྐྱེས་ཀྱི་ནུས་པ་ཡོད་ཚད་ཟུར་འབུད་ཀྱིས་
ཚེ་མཇུག་རྫོགས་པའི་གོ་དོན་དེ་ཁས་མི་ལེན། རྒྱང་རིང་ནས་མོ་ལ་
བསྟོད་པ་བྱས། ཆཚང་མས་བསམ་ན་མོས་ཚེ་གང་བོར་འགྲན་ཟླ་བྲལ་
བའི་འཚོ་བ་ཞིག་རོལ་བར་འདོད་ཡོད། འོན་ཀྱང་མི་རཱེ་ཡིས་བལྟས་
to༑ མོའི་མི་ཚེ་འདི་ལ་གནད་འགག་ཆེན་པོ་མི་འདུག་མོད། མོས་བྱ་
བར་འགན་ཁུར་བ་ནི་ཧ་ཅང་དོ་མཉམ་ཞིག་མིན། ལོ་སུམའ་བཅུའི
སྔོན། ཕའེ་འེ་ཨེར“ལྷ་ལྕམ་རྒྱུ་མཚན་ནི་གཤིན་རྗེ་ཡིས་གློ་བུར་དུ་
དོན་རྐྱེན་ཞིག་གིས་ཁོའི་ཚེ་སྲོག་འཕྲོག་པར་སྔོན་དཔག་བྱས་ཡོད་པ་
རེད། ལྷག་བསམ་ཟོལ་མེད་ཀྱིས་སྐྱོ་གར་འཁོལ་བའི་ལས་ཀར་འབད་
བཞིན་ཡོད། མོ་རང་སྐྲག་པས་འཇབ་རྒོལ་བཀག་འགོག་བྱེད། མོས་
འཆར་གཞི་དང་འོས་འགན་གྱིས་རང་གི་ཉེ་འཁོར་ནས་མཁར་རྫོང་
ཞིག་བཙུགས། མོས་ཉིན་རཱེ་ལས་ཉིན་རེར་ཐང་ཆད་པར་མཐོང་ཆུང་
བྱེད། མོ་ལ་མཐོང་ཆུང་དང་གཉའ་གནོན་བྱེད་པའི་དལ་གཤིས་ཅན་
གྱི་ནད། མིག་ཤུགས་ཉམས་པ་དང་དཔུང་བར་ན་ཟུག་ལངས་ནས་
དུས་རྒྱུན་དུ་འབྱུང་བར་གནོད་པ་བྱུང༌། མོས་ནམ་རྒྱུན་བྲེལ་འཚུབ་
ཀྱིས་བྱ་བ་བྱེད། འོན་ཀྱང་མོ་རྒྱུན་དུ་གོམས་ལོབས་སུ་ཡོད་པའི་ཁྱད་
མཚར་བར་ཇི་མི་སྙམ་པའི་རྣམ་འགྱུར་དེ་བཟུང་ནས། མོས་གཟབ་
ནན་གྱིས་མོའི་སློབ་མ་ཚོར་སྔོན་འགོག་སྣ་ཚོགས་བྱེད་དུ་བཅུག
འཇབ་ཙེ་བཀོལ་ནས་འཕྲོ་ནུས་ལྡན་པའི་དངོས་གཟུགས་ཀྱི་ཚོད་
སྦུག་བཟུང་ཡོད། འགེབ་སྲུང་མེད་པའི་ཚོད་སྦུག་ལ་མི་རེག་པ། འོན་
ཀྱང་མོ་རང་ཉིད་ཀྱིས་ནམ་ཡང་འདི་དག་ལ་དོ་སྣང་མི་བྱེད། མོས་
རེའེ་ཌྷཱེ་ཨམ་གཞི་རྒྱུ་ལ་བརྟེན་ནས་ཞིབ་འཇུག་གི་སྒྲིག་སྲོལ་སྲུང་བ་
རེད།གཞན་གྱིས་མོའི་ཁྲག་ལ་བརྟག་ཆོགམོའི་ཁྲག་གི་གྲུབ་ཆ་རྒྱུན་
ལྡན་མིན་ཡང་། འདི་ལ་འབྲེལ་བ་ཅི་ཞིག་ཡོད།
༡༩༣༤ལོའི་ཟླ༥བའི་ཕྱི་དྲོ་ཞིག་ལ་མོ་རང་གིས་དངོས་ལུགས་
ཁང་ནས་དུས་ཚོད་གསུམ་དང་ཕྱེད་ཀའི་བར་དུ་ལས་ཀ་ལས་ཤིང་། ཐང་
ཆད་པའི་སྒོ་ནས་རླངས་འགྱུར་ཡོ་བྱད་དང་སྒྲིག་ཆས་ལ་བྱིལ་བྱིལ་
བྱས།མོ་རང་གིས་མོ་རང་གི་མཉམ་ལས་པར་བཤད་རྒྱུར།ང་ལ་ཚ་བ་
རྒྱས་བཞིན་འདུག ང་ཡུལ་ལ་འགྲོ་དགོས་ཟེར།དེ་ནས་བཟུང་མོ་རང་
མལ་ལས་ལངས་རྒྱུ་མ་བྱུང་། མོའི་ནད་ལ་ནད་རྟགས་མེད། སྐབས་
འགར་དར་ཁྱབ་ཆེ་བའི་ཆམ་པ་རེད་ཟེར། སྐབས་འགར་ཡང་གློ་ཡུ་
རེད་ཟེར། ནད་རྟགས་འདི་ལྟ་བུའི་འཐབ་རྩོད་ཀྱིས་མི་རྣམས་བློ་ཕམ་
དུ་བཅུག མོས་སུན་སྣང་སྐྱེས་པའི་སྨན་བཅོས་དང་ལེན་བྱས། ཁོས་
གློ་བུར་དུ་མི་རྣམས་ཧ་ལས་སུ་འཇུག་པའི་ཁ་ཉན་པའི་རྣམ་འགྱུར་
གྱིས་འདི་དག་བཟོད་བསྲན་བྱས། མི་གཞན་གྱིས་མོ་སྨན་ཁང་དུ་
བསྐྱལ་ནས་ཕྱོགས་ཡོངས་ནས་ཞིབ་བཤེར་བྱེད་པར་ཁས་བླངས། 
འོད་འཕྲོ་ནས་འདྲ་པར་ཐེངས་གཉིས་དང་དབྱེ་ཞིབ་ཐེངས་ལྔ་དྲུག་ཏུ་
བྱས། སྔར་བཞིན་མཁས་པ་འདིའི་མལ་ཁྲིའི་འགྲམ་དུ་གདན་དྲངས་
པའི་ཆེད་མཁས་པ་རྣམས་ཀྱིས་བློ་ཐག་མི་ཆོད། དབང་བོ་ལ་ནད་
ཕལ་ཆེར་མེད་པ་འདྲ། མངོན་གསལ་གྱི་ནད་རྟགས་མཐོང་མི་ཐུབ་
ནད་རྙིང་དང་གཉན་ཚད་རྒྱས་པའི་གྲིབ་གཟུགས་ཡོད། ཁོ་ཚོས་མོ་
ལ་རླན་ཐབས་བྱས་ནས་སྨན་བཅོས་བྱེད་པ་དང་མེ་བུམ་མེ་བཙའ་
ཡིས་སྨན་བཅོས་བྱེད་གྱིན་ཡོད། མོ་རང་ཕྱིར་པེ་ཏུའུ་ནཱ་གྲུ་ཁའི་སྡོད་
ཁང་ལ་སླེབས་སྐབས་བཟང་བོ་ཞིག་མི་རིག་ལ་ངན་པའང་མི་མཐོང་། མོའི་
མཐའ་འཁོར་གྱི་མི་རྣམས་ཀྱིས་སྐད་དམའ་མོས་ཟ་འཕྲུག་བཅོས་
ཐབས་སྐོར་ལ་བགྲོ་གླེང་བྱེད་བཞིན་འདུག ཨེ་ཧྥུ་ཡིས་སེམས་ཁུར་
ངང་མོ་ལ་ཐབས་འདི་བཤད། མི་རཱེ་ཡིས་ཀྱང་ཉན་སོང་། བསམ་
འཆར་འདི་དང་ལེན་བྱས་ནས་ད་རུང་འགུལ་སྐྱོད་བྱས་སོང་། མོས་
གྲོང་ཁྱེར་གྱི་འདུ་འཛི་དང་རྡུལ་གྱིས་མོ་རང་སངས་དྲག་ཏུ་གྱུར་མ་
ཐུབ། དྭངས་གཙང་གི་མཁའ་དབུགས་ཀྱིས་མོ་རང་བཅོས་ཐུབ་པར་
སྨོན། མོ་ཉིན་རཱེ་བཞིན་ཉམས་རྒུད་དུ་འགྲོ་བཞིན་ཡོད། མོ་རང་ལུས་
ཕུང་གསོ་བཅོས་མ་བྱས་པའི་སྔོན་ལ་ཨེ་ཧྥུ་ཡིས་ཧྥ་རན་སིའི་ཆེས་
བཟང་བའི་སྨན་པ་གདན་དྲངས་ནས་ལྟ་རུ་བཅུག་རུང་མོའི་ནད་ཇེ་
སྡུག་ཏུ་སོང་བས། སྨན་པ་རྣམས་ཀྱིས་མྱུར་དུ་ལམ་ལ་ཆས་དགོས་
པའི་ཁ་ཏ་བྱས། ཐེངས་འདིའི་ཡུལ་སྐོར་སྡུག་བསྔལ་གྱིས་ཁེངས་
འདུགམི་རཱེ་མེ་འཁོར་ནང་ནས་རྒྱབ་སྐྱོར་བྱེད་མ་ཐུབ་པར་ཨེ་ཧྥུ་དང་
ནད་གཡོག་མའི་པང་ནས་ལོག་སོང་། མོ་རང་སང་སེ་ལོ་སྨན་ཁང་གི་
ཆེས་མཛེས་སྡུག་ལྡན་པའི་ཁང་བ་ཞིག་གི་ནང་དུ་བཀོད་སྒྲིག་བྱས་
རྗེས། ཡངx་འོད་འཕྲོ་ནས་འདྲ་པར་འགའ་བཀོལ། ཡང་བསྐྱར་ཞིབ་
བཤེར་ཐེངས་འགའ་བྱས་རྗེས་མོའི་གློ་བ་ནི་ནད་རྐྱེན་མ་ཡིན་པས་
ཐེངས་འདིའི་གནས་སྤོར་བར་ཕན་པ་ཅི་ཡང་མ་བྱུང་།
འོན་ཀྱང་དེའི་ནང་དུ་ཞིབ་འཇུག་བྱེད་སྤྱད་ཀྱིས་གཞི་རྒྱུ་ལེ་ཁེ་
གང་ཡང་མེད་སྟབས་ཡང་ལྷ་ལྕམ་མི་རཱེ་ཁུའུ་རཱེ་མོ་རང་གི་དེ་ངེས་
པར་དུ་འཚོལ་དགོས་བྱུང༌། ཡང་བསྐྱར་རང་གི་གྲོགས་མོ་མེ་ལུ་ནཱ་
ལ་རོགས་རམ་ཞུས་པ་དང་སྐམ་ས་གསར་བ་ཨ་རི་ནས་ཡང་བསྐྱར་
ཞལ་འདེབས་བསྡུས། ཡང་བསྐྱར་ལོ་ངོ་བརྒྱད་ཀྱི་སྔོན་ལྟར་ཨ་རི་
ལ་བསྐྱོད་པ་དང་། ཨ་རིའི་མང་ཚོགས་ཀྱིས་མོ་ལ་སྤྲད་པའི་ལེགས་
སྐྱེས་ཏེ། རིན་ཐང་གཞལ་དུ་མེད་པའི་གཞི་རྒྱུ་ལེ་ཁེ་གཅིག་དེ་ལེན་
དུ་སོང་། མོས་མེས་རྒྱལ་ཕོའོ་ལན་ཏྟིའི་ཚབ་བྱས་ནས་ཨ་རིའི་མང་
ཚོགས་ལ་བཀའ་དྲིན་ཞུས། སྔོན་ལྟར་ད་ཐེངས་ཡང་ཨ་རིའི་ཡུལ་
ཕྱོགས་སོ་སོར་སོང་བ་དང་བསླབ་གནས་དང་གོ་གནས་མང་བོ་ཞིག་
ཨ་རིའི་སྤྱི་ཚོགས་གོང་འོག་བར་གསུམ་ནས་མོ་ལ་སྤྲད། ད་ཐེངས་
ཨ་རིའི་སྲིད་འཛིན་ཧོ་ཧྥོ་ལགས་ཀྱིས་ལྷ་ལྕམ་མི་རཱེ་ཁུའུ་རཱེ་ལ་ཕོ་བྲང་
དཀར་པོ་ནས་ཉིན་འགར་སྣེ་ལེན་མཛད། མོ་རང་ཚེ་ལས་འདས་ཁར།
ཕྱི་ངོས་སུ་གཉོམ་ཆུང་གི་སྟོབས་ཤུགས་ཤིག་དང་ཆེས་འཇིགས་སུ་
རུང་བའི་འགོག་རྒོལ་ཅིག་གསལ་བོར་མངོན་ཡོད་ལ། དེ་མུར་དྲོད་
ཡལ་ཟིན་པའི་སྲ་ཆོག་གི་སྙིང་ཆུང་དེ་ངལ་དུབ་དང་གཟུར་བཤོལ་
མེད་པར་འཕར་ལྡིང་བྱེད། སྨན་པ་ལོའུ་ཡིས་དང་ཨེ་ཧྥོ་གཉིས་ཀྱིས་
མོ་རང་གི་གྲང་འཁྱག་འཁྱག་གི་ལག་མགོར་འཇུས་ཏེ་ད་ནི་དུས་
ཚོད་བཅུ་དྲུག་གི་རྗེས་སུ་ཚེ་སྲོག་དང་སྟོང་བསམ་ཡོད་ཚད་སྐྱེས་མ་
འདིར་དབང་ཐུབ་པ་མི་འདུག་ཟེར། སྐྱ་རེངས་ལ་ཐོན་དུས་ཉི་འོད་
ཀྱིས་རི་ཚོགས་སྐྱ་སེར་དུ་བསྒྱུར་བ་མ་ཟད། ཆེས་དྭངས་གཙང་གི་
ནམ་མཁའ་ནས་འགུལ་སྐྱོད་བྱེད་འགོ་བརྩམས། མཚར་སྡུག་གི་
ཞོགས་པའི་ཉི་འོད་ཀྱིས་ཁང་བ་འདིའི་ནང་ཡོངས་སུ་ཁེངས་ལ་མལ་
ཁྲིའི་སྟེང་གི་ངོ་གདོང་སྐམ་པོ་དང་རྣམ་འགྱུར་མེད་པའི་མིག་ཟུང་སྐྱ་
བོའི་ཐོག་ཏུ་འཕྲོས། མོ་རང་གི་མིག་གིས་འཆི་བ་གཏན་འཁེལ་བྱས་
པ་དང་མོ་རང་གི་སྙིང་རྩ་གཞི་ནས་ལྡིང་མཚམས་བཞག ཚན་རིག་
གིས་ད་དུང་བེམ་པོ་འདི་ལ་ཁྱབ་བསྒྲགས་དང་བརྡར་ཤ་གཅོད་དགོས།
ཟུངས་ཁྲག་ཉམས་པ་ནི་རྒྱུན་ལྡན་མིན་པའི་ནད་རྟགས་མི་འདྲ་བ་
དང་ཁྲག་ལ་བརྟག་བཤེར་འགའ་བྱེད་པ། ཉེས་ཅན་ངོ་མ་དེ་ནི་རེའེ་
ཉཱེ་ཨམ་གཞི་རྒྱུ་ཡིན། དགེ་རྒན་ཆེན་མོ་རེའུ་ཀོའི་རྗེས་སུ་བྲིས་པར།
ལྷ་ལྕམ་མི་རཱེ་ཁུའུ་རེའི་ནི་ཕལ་ཆེར་མོའི་ཁྱོ་ག་དང་མོས་རྙེད་པའི་
འགྱེད་འཕྲོ་ཅན་གྱི་དངོས་རྫས་ནི་རང་སྲོག་བློས་གཏོང་བའི་རིགས་
ཤིག་ཡིན། སང་སེ་ལོ་ཡོད་དུས། དགེ་རྒན་ཆེན་མོ་ཐའོ་པེ་ཡིས་
འཆར་ཅན་གྱི་སྙན་ཞུ་གཤམ་གསལ་ལྟར་བྲིས། ལྷ་ལྕམ་མི་རཱེ་ཁུའུ་
རེའི་ནི༡༩༣༤ལོའི་ཟླ༧པའི་ཚེས༤ཉིན་སང་སེ་ལོ་ནས་ཚེ་ལས་འདས།
མོའི་ནད་རྟགས་ནི་འཕེལ་རྒྱས་མགྱོགས་པའི་ཚ་བ་རྒྱས་པའི་
སླར་སྐྱེས་བཀག་འགོག་རང་བཞིན་གྱི་ཟུངས་ཁྲག་ཞན་པ་རེད། རུས་
རྐང་གི་ཚུར་སྣང་མི་ཐུབ་པ་མང་ཆེ་བ་ནི་དུས་ཡུན་རིང་བོར་འགྱེད་
འཕྲོ་གསོག་འཇོག་བྱས་ནས་འགྱུར་ལྡོག་བྱུང་བ་རེད། གནས་ཚུལ་
དེ་ལྷིང་འཇགས་ཀྱི་ལུས་གསོ་ཁང་ནས་ཕྱི་ལ་བསྒྲགས་ནས་འཛམ་
གླིང་ཡོངས་སུ་ཁྱབ་འགྱེད་བྱས་པ་དང་ས་ཆ་ཁ་ཤས་སུ་སྐྱོ་སྣང་ཆེན་
པོ་སྐྱེས། ཝཱར་སཱོ་ས་ཆ་རུ་ཧེ་ལ་ཡོད། བྷིར་ལེན་ནས་ཧྥ་རན་སིར་འགྲོ་
བའི་མེ་འཁོར་ཞིག་གི་ནང་ན། ཡེ་སུ་ཧྥུ། སི་ཁུ་ལོ་ཏོ་ཧྥུ་སི་ཅི་དང་
བོ་ལའོ་ནའེ་ཡ་སོགས་ཡོད། མིན་པའོ་ལིས་ཨེ་ན་ཡ་ཁི་ཅེ་ལེ་ཡོད།
ལཱན་ཏྟིན་ན་ལྕམ་མོ་མའེ་ལིན་ནེ་ཡོད། ཕ་རི་སི་ན་ལྷག་བསམ་ཅན་
གྱི་གྲོགས་པོ་འགའ་ཡོད། ན་གཞོན་མཁས་དབང་ལ་ལ་ཞིག་ལེ་ཚོད་
ལྟ་ཁང་གི་འཕྲུལ་ཆས་ཀྱི་མདུན་དུ་སྐྱོ་གདུང་གིས་ངུ་བཞིན་འདུག
ཆོའོ་ཀྲི། ཧྥོ་ནེ་ཨེ་ནི་མི་རཱེ་དགའ་སའི་སློབ་མའི་གྲས་ཤིག་ཡིན། དེའི་
རྗེས་སུ་ཁོང་གིས་བྲིས་དོན། ང་ཚོའི་ཡོད་ཚད་ཤོར་སོང་། ལྷ་ལྕམ་
མི་རཱེ་ཁུའུ་རེའི་སྐྱོ་བ་དེ་དག་གཡོལ་བ། སེམས་འགུལ་དང་གུས་
བཀུར་དེ་དག་ལས་གཡོལ་ཐུབ་སོང་། མོ་སང་སེ་ལོ་ཡི་མལ་ཁྲིའི་
སྟེང་དུ་སྦས་ནས་ངལ་གསོས། ཚན་རིག་པ་དང་ལྷག་བསམ་ཅན་གྱི་
མིས་ཁང་བ་འདིའི་ནང་ནས་མོ་ལ་སྲུང་སྐྱོབ་བྱེད་པ་ལས་མི་ཆ་མེད་
ནང་དུ་སོང་ནས་མོ་ལ་བལྟ་རུ་མི་འཇུག་པ་དང་མོའི་ངལ་གསོ་བར་
གཏོར་བརླག་བྱེད་དུ་མི་འཇུག་པ། མོ་ཚེ་ལས་འདས་རྗེས་ཅི་འདྲའི་ཡ་
མཚན་མཛེས་པ་ཤེས་མཁན་པའི་མི་མེད། མོ་རང་གིས་ལྭ་བ་དཀར་
པོ་གྱོན་ཞིང་། སྐྲ་ལོ་དཀར་པོ་ལྟག་པར་ཤད་ཡོད་པས་དཔྲལ་བ་
ཆེན་པོ་དེའང་ཕྱིར་མངོན་འདུག མོ་རང་གི་ངོ་གདོང་ཞི་འཇམ་དང་
སྤོབས་ཉམས་ལྡན་ལ་གཟབ་ནན་དང་དཔའ་ངར་ཆེ་བ་ཞིག་འདུག་
པས་དདངོས་གནས་དྲག་རྩལ་པ་ཞིག་དང་མཚུངས། སྐབས་དེར་མོ་ནི་
འཇིག་རྟེན་སྟེང་གི་མཛེས་སྡུག་ལྡན་པ་དང་ཆེས་མཐོ་བའི་མི་དེ་ཡིན།
མོའི་རྩུབ་ལ་ལྟེབ་རིས་ཆགས་པའི་ལག་ཟུང་དེ་ལས་གཅིག་ནི་
གཞི་རྒྱུ་ལེ་ཡིས་བསྲེགས་ཟིན་པ་དང་། དེའི་རེངས་འཁུམ་གདན་སྟེང་
དུ་བསྲིང་ནས་དྲང་མོར་འདུག་པ་ལས་འགུལ་ཙམ་ཡང་མི་བྱེད།
འདི་ནི་བྱ་གཞག་དེ་འདྲ་མང་བོ་ཞིག་ལས་མྱོང་བའི་ལག་ཟུང་
ཞིག་རེད་ཨང་།
༡༩༣༤ལོའི་ཟླ༧པའི་ཚེས༦ཉིན་གཟའ་པ་སངས་ཀྱི་ཕྱི་དྲོར། ལྷ་
ལྕམ་མི་རཱེ་ཁུའུ་རཱེ་ཚེ་ལས་འདས་སོ། །གསུང་བཤད་མེད་ལ་གཟབ་
འཆོར་ཡང་མེད། ཆབ་སྲིད་པ་དང་དཔོན་པོ་གཅིག་ཀྱང་མེད། མོ་
ལ་དུངས་པའི་ཤ་ཉེ་དང་གྲོགས་པོ། མཉམ་ལས་པ་སོགས་ཀྱིས་མོ་
རང་པུར་དུ་བཅུག་པར་བལྟས་འདུག པོ་ལོ་ནེ་ཡ་དང་ཡའེ་སུ་ཧྥུ་ཁུ་
ལོ་ཏོ་ཧྥུ་སུ་ཅིས་ཕོའོ་ལན་བྷི་ནས་ཁྱེར་ཡོང་བའི་འདམ་བག་དུར་ས་
ལ་གཏོར་བ་ཡིན། མོའི་པུར་སྒམ་ནི་ཕཱེར་ཆོ་རཱེ་ཡི་པུར་སྒམ་སྟེང་དུ་
བཞག་འདུག་ལ་དུར་བྱང་སྟེང་དུ་ཐོ་འགོད་གསར་བ་ཞིག་བྲིས་ཡོད་
དེ༑ མི་རཱེ་ཁུའུ་རཱེ་སི་ཁུ་ལའོ་ཏའོ་སུ་ཇི། ༡༨༦༧ལོ་ནས༡༩༣༤ལོའི་
བར་ཞེས་བྲིས་འདུག
ལོ་གཅིག་གི་རྗེས་སུ་མི་རཱེ་སྐུ་བཞུགས་སྐབས་སུ་བྲིས་པའི་དེབ་
གཅིག་འགྲེམ་སྤེལ་བྱས་ཡོད་དེ། འདི་ནི་མོས་ན་གཞོན་གྱི་དངོས་
ལུགས་སྤྲོ་སྣང་ཅན་དག་ལ་གནངས་པའི་ཆེས་མཐའ་མཇུག་གི་བློ་
བསྐྱེད་ཅིག་ཡིན།
གཞི་རྒྱུ་ལེ་ཡི་ཚོད་ལྟ་ཁང་གི་སྔར་ལྟར་བྱ་བ་ལས་འགོ་བརྩམས་
ལ༑ དཀར་ཆ་དོད་པའི་དཔེ་མཛོད་ཁང་གི་ཚན་རིག་བརྩམས་ཆོས་
དེ་དག་གི་ཁྲོད་དུ་བརྩམས་ཆོས་གྲགས་ཅན་གསར་བ་ཞིག་བསྣན་
ཡོད་དེ། སྐྱ་མདོག་གི་ཕྱི་ཤུན་ཐོག་ཏུ་རྩོམ་པ་པོའི་མིང་བྱང་འདི་ལྟར་
བརྐོས་ཡོད་དེ། ལྕམ་མོ་ཕཱར་ཁེ་ཡོ་རེ། སའོ་ཨར་པུན་གྱི་སློབ་དཔོན་
ཆེན་མོ། ནོའོ་བྷེལ་དངོས་ལུགས་རིག་པའི་བྱ་དགའ་དང་ནོའོ་བྷེལ་
རྫས་འགྱུར་རིག་པའི་བྱ་དགའ་ཐོབ་མཁན་ཡིན།
དཔེ་དེབ་ཀྱི་མིང་ནི་བརྗིད་ཆགས་བཀྲག་མདངས་འཚེར་བ
ཞིག་སྟེ། ༼འགྱེད་འཕྲོ་རིག་པ༽

ལྷམ་ལྕམ་མོ་མི་རཱེ་ཁུའུ་རཱེ་ཡི་བཀའ་སློབ།

ང་ཚོ་མི་སུ་ཡིན་ཡང་སྤྲོ་སྐྱིད་ལྡན་པའི་འཚོ་བ་རོལ་བཞིན་འདུག
དེ་དག་འཁྱོལ་ཚར་རྗེས་ད་གཟོད་དུས་ཚོད་དང་ལང་ཚོའི་དཔལ་ཡོན་
ལ་གདེང་འཇོག་བྱེད་པའི་གོམས་གཤིས་ཆགས་མི་རུང་། ད་དུང་རང་
གི་བསམ་དོན་ཡོངས་རྫོགས་མ་འོངས་པའི་འཆར་གཞིའི་རྣམ་པ་ལྟར་
བསྐྱུར་ནས་འཇོག་མི་རུང༌།
ང་ཚོས་བཟའ་བཏུང་མི་ཟ་ག་མེད་བྱུང་།གཉིད་པ་དང་།རགས་ལྟ་
བྱེད་པ། དགའ་རོགས་སྒྲིག་པ་དེ་ཡང་གསལ་པར་བཤད་ན། ང་ཚོས་
འཚོ་བའི་ཁྲོད་ཀྱི་ཆེས་བདེ་སྐྱིད་ལྡན་པའི་དོན་དག་ལ་འབྲེལ་འདྲིས་
མི་བྱེད་ཐབས་མེད་རེད། ཡིན་ཡང་ང་ཚོས་ངེས་པར་དུ་བྱ་བ་འདི་དག་
ལ་མགོ་མི་སྒུར།
སེམས་ཁྲལ་བྱེད་མི་དགོས་པའི་མི་ཚེ་ཞིག་གང་ན་ཡོད། གནད་
དོན་འདི་ལ་མི་ཚང་མ་ངེས་ཤེས་ཡོད་དགོས།
འཚོ་བའི་ཁྲོད་དུ་སྐྲག་དགོས་པའི་དོན་དག་མེད། དེ་དག་ལ་
གདོང་གཏོད་པའི་སྤོབས་པ་ལྡན་དགོས།
མི་ལ་བཟོད་པའི་སེམས་དགོས། ལྷག་པར་དུ་རང་ལ་ཡིད་ཆེས་
ཡོད་དགོས།
མིའི་མིག་མིག་གི་ནང་ལ་ཤོང་བའི་འཇིག་རྟེན་དེ་ནི་དོན་མེད་ཀྱི་དྲན་
སྣང་མ་ཡིན་པར་དེ་ནི་ཚན་རིག་གི་ར་སྤྲོད་བྱས་ཟིན་པའི་དོན་དངོས་
ཀྱི་བདེན་པ་ཡིན། གཟི་ཉམས་ནི་ཚན་རིག་གི་སྐྱེས་སྟོབས་ཡིན།
ཚན་རིག་ནི་རང་གིས་ཞིབ་འཇུག་གི་འབྲས་བུ་ལ་དོ་སྣང་བྱེད་
དགོས་པ་མ་གཏོགས་ཚན་རིག་པ་དེ་ཉིད་ལ་ཞིབ་འཇུག་བྱ་རྒྱུའི་རིན་
ཐང་ཅི་ཡང་མེད།
ལུས་རྩལ་དང་རོལ་དབྱངས་གཉིས་ཀ་མཉམ་དུ་སློབ་ན་ད་གཟོད་
མི་གཞི་འཐུས་ཚང་ཅན་དུ་འགྱུར་འགྲོ། ལུས་རྩལ་གྱིས་འབྱུང་བཞི་ལ་
སྦྱོང་བརྡར་ཐོབ་ཏུ་འཇུག་ལ། རོལ་དབྱངས་ཀྱིས་བསམ་བློ་འཕེལ་རྒྱས་
སུ་གཏོང་བར་ཤུགས་སྣོན་ཐུབ།
མི་ལ་ཧུར་བརྩོན་བྱེད་རྒྱུའི་སེམས་ཤུགས་མེད་ན་དོན་དག་ཅི་
ཡང་འགྲུབ་དཀའ།
ང་ལ་ལས་སྐལ་བཟང་བོ་ཟེར་རྒྱུ་ཞིག་ཐོབ་མྱོང་མེད། མ་འོངས་
པར་ཡང་ལས་སྐལ་ཐོབ་པར་རཱེ་བ་ཆེན་པོ་བཅངས་མེད། དཀའ་ཁག་
ཇི་འདྲ་ལ་ཐུག་རུང་དེའི་ཕྱོགས་སུ་མགོ་མི་སྒུར་བ་ནི་ངའི་ཆེས་མཐོ་
བའི་རྩ་དོན་ཡིན།
འཚོ་བ་ནི་མི་སུ་ཡང་གཞོལ་སླ་བའི་ལས་སླ་མོ་ཞིག་གཏན་ནས་
མ་ཡིན། འོན་ཀྱང་དེ་ནི་དོན་དག་ཆེན་པོ་ཞིག་མ་རེད། ང་ཚོར་འདུ་
ཤེས་དྲག་པོ་དགོས། དེའི་ནང་ནས་ཆེས་གལ་ཆེ་བ་ཡང་སྐྱེ་བོ་རང་ལ་
ཡིད་ཆེས་ཀྱི་བསམ་བློ་དགོས།
རང་གི་ཕུགས་འདུན་གྱི་ཆེད་དུ་འཚོ་བ་རོལ་བ་དང་། རང་དབང་
གི་མ་འོངས་པ་ལ་ཁ་ཕྱོགས་པ། མུ་མཐུད་དུ་རྒྱུན་འཁྱོངས་ཀྱི་ཆོད་
སེམས། མི་བསླུ་བའི་བསམ་བློ་སོགས་ཀྱི་ཆེད་དུ་འབད་པ་བྱས་ན་ད་
གཟོད་ང་ཚོ་འགྲན་ཟླ་བྲལ་བའི་མ་འོངས་པའི་བདེ་སྐྱིད་ཀྱི་ལམ་བུ་ལ་
ཞུགས་ཐུབ།
ངས་བསམ་ན་ང་ཚོས་ངེས་པར་དུ་ཕུགས་བསམ་རིང་ལུགས་
པའི་ལྟ་གྲུབ་བཟུང་ནས་བསམ་བློའི་ནུས་ཤུགས་འཚོལ་དགོས། ང་
ཚོ་ནམ་ཡང་ང་རྒྱལ་མ་སྐྱེས་པར་བྱ་བ་ཞིག་ལ་འཇུག་འོས། ཕུགས་
བསམ་རང་ལུགས་པའི་ལྟ་གྲུབ་ཀྱིས་ང་ཚོའི་རཱེ་བ་དང་འཁྲུལ་སྣང་
སོགས་ཆུ་ཚད་མཐོན་པོ་ཞིག་ལ་ཁྲིད་འགྲོ།
མིའི་རིགས་ལ་ཕུགས་བསམ་ལྡན་པའི་སྐྱེ་བོ་དགོས། སྒེར་སེམས་
མེད་པར་འཕེལ་རྒྱས་ཀྱི་བྱ་བར་བརྩོན་པ་ནི་ཤིན་ཏུ་ཡིད་དབང་འཕྲོག་
ནུས་པ་ཞིག་ཡིན། དེ་བས་མི་དེ་དག་གིས་རང་ཉིད་ཀྱི་འཚོ་བའི་ཁེ་
ཕན་ལ་དོན་སྣང་མ་བྱེད།
གཟེངས་རྟགས་དང་མཚན་སྙན་ནི་བྱིས་པའི་རྩེད་ཆས་ནང
བཞིན། དེ་ལ་མི་ཚེ་གང་བོར་བསྲུངས་ནས་བསྡད་ན་ཐ་མར་དོན་དག་
མང་བོ་ཞིག་འགྲུབ་རྒྱུའི་གོ་སྐབས་འཕྲོག་སྲིད།
ཁྱོད་ཚོས་བྱ་དགའི་དངུལ་དེས་ང་ལ་རོགས་རམ་བྱས་ནས་ཐག་
མའི་མཚན་སྙན་ཐོབ།གཡར་དངུལ་ཕྱིར་སྤྲོད་བྱ་དགོས། དངུལ་དེ་
དབུལ་ཕོངས་བ་དང་སློབ་སྦྱོང་ལ་འབད་བརྩོན་བྱེད་མཁན་གྱི་ཕོའོ་
ལན་ཏྟིའི་གཞོན་ནུ་ཚོར་སྤྲོད་རོགས།
མཚན་སྙན་གྱིས་ང་རང་སྔར་ལས་གླེན་པར་བཏང་། སྣང་ཚུལ་
དེ་རིགས་ནི་རྒྱུན་མཐོང་ཞིག་དང་། མི་ཞིག་གི་གནས་ཚུལ་དངོས་ནི་
རྟག་པར་མི་གཞན་གྱི་བསམ་པར་རང་ཉིད་དངོས་ཡོད་དང་ཧ་ཅང་མི་
འཚམ་པ་ཞིག་ཡིན་སྙམ་གྱི་ཡོད་པ་སྨོས་ཅི་དགོས། དཔེར་ན་ང་རང་
གིས་སྐད་དམའ་མོས་སྒྲ་འབྱིན་ཐེངས་རེར་རོལ་མོ་རྐྱང་དཀྲོལ་ལྟ་བུར་
གྱུར།
ངས་བསམ་ན་ང་ཚོས་ཕུགས་བསམ་རིང་ལུགས་ཤིག་གི་ཁྲོད་
ནས་བསམ་པའི་སྟོབས་ཤུགས་འཚོལ་དགོས།
ཕུགས་བསམ་རིང་ལུགས་འདི་རིགས་ཀྱིས་ང་ཚོ་ལ་ང་རྒྱལ་མེད་
པར་བྱས། ང་ཚོའི་རཱེ་བ་དང་ཕུགས་བསམ་བླ་ན་མེད་པའི་ཚད་ལ་
སླེབས་སུ་བཅུག
རང་ཉིད་རྒྱལ་ཁབ་གཞན་གྱི་བཙན་དབང་འོག་ཏུ་ཚུད་རྗེས། དེ་
བསྐྱུར་ནས་གཞན་ས་གནས་སྤོ་བྱ་རྒྱུ་ག་ལ་རུང་།
མེས་རྒྱལ་ནི་རང་གི་ཚེ་སྲོག་ལས་ཀྱང་གལ་ཆེ། དེ་ནི་ང་ཚོ་མི་
ཀུན་གྱི་ཡུམ་ཆེན་ཡིན་པ་དང་ང་ཚོའི་འཚོ་གཞིས་ཀྱི་ས་གཞི་ཆེན་པོ་
ཡིན།
ཚན་རིག་ཞིབ་འཇུག་གི་རྨང་གཞི་ནི་ལུས་ཀྱི་བདེ་ཐང་ཡིན།
ངས་མི་ཚེའི་ཕུགས་མདུན་ཚན་རིག་ཏུ་བསྒྱུར་ཏེ་ཕུགས་འདུན་དེ་
ཉིད་མངོན་འགྱུར་བྱུང་།
སྐད་གྲགས་ཆོད་པའི་ལམ་བུའི་ཁྲོད་དུ་བཞུར་བ་ནི་རྔུལ་ཆུ་མིན་
པར་ཁྲག་དྲོན་ཡིན་ལ། ཁོ་ཚོའི་མིང་ནི་སྨྱུ་གུས་བྲིས་པ་མ་ཡིན་པར་ཚེ་
སྲོག་གིས་བྲིས་པ་ཡིན།
ང་ཚོར་ངེས་པར་དུ་ཡིད་ཆེས་དགོས།ང་ཚོས་བྱ་བ་རཱེ་རཱེ་སྒྲུབ་པ་
ལ་སྐྱེས་ཐོབ་ཀྱི་ཤེས་རབ་ཡོད་དགོས་པ་མ་ཟད། དཀའ་ལས་བརྒྱབ་
སྟེ་བྱ་བ་ལེགས་འགྲུབ་ཡོང་བར་བྱ་དགོས། བྱ་བ་མཇུག་རྫོགས་པའི་
སྐབས་སུ་ཁྱོད་ཀྱིས་རང་ནུས་ཅི་ལྕགས་ཀྱིས་ངོ་གནོང་མི་དགོས་པའི་
སྐད་ཆ་བཤད་དགོས།
མི་ཕལ་བས་གོ་སྐབས་ལ་སྒུག་ནས་ཉི་མ་མ་གཏོང་། མི་ནུས་ལྡན་
གྱིས་རང་ཉིད་ལ་གོ་སྐབས་གསར་བ་བསྐྲུན་ནོ།། །།